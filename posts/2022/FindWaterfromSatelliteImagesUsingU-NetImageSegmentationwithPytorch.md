---
date: "9-8-22"
title: "Find Water from Satellite Images Using U-Net Image Segmentation with Pytorch"
builder: "วรกาญจน์ ลาสุดี (ปีใหม่)"
builder_info: ""
thumbnail: "/images/2022/60/01.jpg"
links:
    github: "https://github.com/19xx47/Find-water-AI-builders-project"
    facebook: "https://facebook.com/aibuildersx/posts/447914850710293"
    blog: "https://medium.com/@worakan.lasudee/found-water-from-satellite-images-by-segmentation-using-u-net-with-pytorch-7b3b0a8abf1d"
---

![image](/images/2022/60/01.jpg)

- โมเดล semantic segmentation สำหรับหาแหล่งน้ำจากรูปถ่ายดาวเทียมโดยใช้ U-Net,
- เทรนบนชุดข้อมูล Satellite Images of Water Bodies จาก Kaggle ซึ่งประกอบด้วยสองประเภทคือ Images และ Mask ซึ่งมีจำนวนข้อมูลทั้งหมด 2841 รูป,
- สถาปัตยกรรม U-net เป็น CNN (convolutional neural networks) ที่แบ่งออกเป็นสองประเภทคือ Encoder และ Decoder ในส่วนของ Encoder เป็นการแปลงขนาดของ Input ให้มีขนาดเล็กลงแต่มี Channel ที่มากขึ้น นั่นคือเครือข่ายสามารถเรียนรู้ ความสัมพันธ์ที่ซับซ้อนได้มากขึ้นในภาพ Decoder มีโครงสร้างสถาปัตยกรรมเหมือนกับ Enconder ซึ่งทำหน้าที่แปลงขนาดภาพให้เป็นขนาดเดิม ใช้ Loss เป็น BCE-Dice Loss,
- เลือกทำ U-net ด้วย Pytorch เพื่อนำมาเปรียบเทียบ U-net ด้วย Tensorflow เพื่อหา Model ที่มีประสิทธิภาพมากที่สุด เนื่องจากทั้งสองตัวต่างก็เป็น deep learning framework ที่เป็นที่นิยมเหมือนกัน แต่ Pytorch นั้นเรียนรู้ได้ง่ายเพราะมี document ที่อ่านได้เข้าใจง่าย มีชุมชนที่ใช้ในงานวิจัยเยอะและมีเครื่องมือ debugging มากมาย ส่วน Tensorflow นั้นแม้จะไม่มี debugging ที่ดีและชุมชนกระตือรือล้นเหมือน Pytorch แต่ Tensorflow เหมาะสำหรับการพัฒนาใน production environment และยังสามารถทำ data visualization ได้ง่ายกว่า Pytorch มาก,
- ทดลอง Optimizer เป็น RMSProp, Adam และ NAdam ด้วย pretrained U-Net จาก Pytorch และ Tensorflow พบว่า Pytorch U-Net และ Adam ทำความแม่นยำระดับ pixel ได้ดีที่สุดที่ 80.7% บน test set

### แรงจูงในในการเข้าร่วมโครงการ (จากใบสมัครเข้าร่วมเมื่อ 10 สัปดาห์ที่แล้ว)

> "เราให้นิยามตัวเองว่าเป็นคนที่มีความพยายามต่องานที่ทำอยู่เสมอ จึงมั่นใจได้ว่าเราจะทำโปรเจคนี้อย่างเต็มความสามารถ เรามีความรู้ในการเขียนโปรแกรมภาษา python มาจากการศึกษาด้วยตนเองเพื่อทำ project ในโรงเรียนและมีความกระตือรือร้นที่จะเรียนรู้อีก เรายังได้ทำการศึกษาการเขียนโปรแกรมมาหลากหลายผ่านการเข้าค่ายโอลิมปิกวิชาการคอมพิวเตอร์ค่าย 2 ที่ทำให้เราได้เข้าใจ algorithm ที่หลากหลาย เราได้ร่วมพัฒนาโครงการเครื่องให้อาหารแมวที่ควบคุมบน Web Application และทำงานร่วมกับระบบ IoT โดยตลอดเวลาที่ทำงานเหล่านั้นเราศึกษาบนเว็บต่างประเทศจึงสามารถอ่าน, แปล, และทำความเข้าใจบทความหรือ paper ภาษาอังกฤษได้ดีมาก เรามีแรงบันดาลใจในการสร้าง AI แก้ปัญหาในชีวิตประจำวัน แม้จะเป็นปัญหาเฉพาะกลุ่มแต่ก็สามารถสร้างความแปลกใหม่ได้ เราคาดหวังอย่างยิ่งว่าจะได้รับโอกาสในการทำความฝันนั้นให้เป็นจริง  ปฏิเสธไม่ได้ว่า Artificial Intelligence ได้เข้ามาบทบาทอย่างมากในปัจจุบัน ทั้งช่วยย่นการทำงานของมนุษย์ ช่วยจำแนกหรือวิเคราะห์ข้อมูลที่ซับซ้อน แนะนำ content ที่เกี่ยวข้อง หรือแม้แต่ช่วยตัดสินใจ แต่ก็ใช่ว่า AI จะสามารถทำได้ทุกอย่างหรือแม้แต่การทำงานออกมาได้ perfect 100% ก็เป็นไปได้ยากหากขาด dataset , การจัดการข้อมูลที่ดี หรือ วิธีการ train model ที่เหมาะสม ซึ่งสิ่งนี้จำเป็นต้องศึกษาเพิ่มเติมกว่าความรู้ในม.ปลายไปมาก และจำเป็นต้องพึ่งพาผู้ที่มีประสบการณ์มากกว่า  เราสนใจโครงการ AI Builder ตั้งแต่ปีที่แล้ว แม้จะไม่ผ่านรอบคัดเลือกตัวจริงแต่ก็ได้ศึกษาเนื้อหาไปบ้างในแบบของนักเรียน sit-in หลังจากเห็นโครงงานของเพื่อนหลายคนก็ทำให้เรามีไฟที่อยากจะมาลองสมัครรอบของปีนี้อีก! AI Builder มีเนื้อหาที่เข้มข้นและสิ่งที่สำคัญคือการมี mentor ที่เชี่ยวชาญ และกลุ่มเพื่อนเข้ามาช่วยให้คำปรึกษา เราจึงคิดว่าหากได้เข้าร่วมโครงการนี้แล้ว คงจะได้พัฒนาฝีมือตัวเองให้ดีขึ้นและเข้าใจถึงการพัฒนาโปรเจค AI อย่างเต็มรูปแบบจนอาจสามารถตกตะกอนความรู้และถ่ายทอดให้ผู้อื่นได้ในภายหลัง"