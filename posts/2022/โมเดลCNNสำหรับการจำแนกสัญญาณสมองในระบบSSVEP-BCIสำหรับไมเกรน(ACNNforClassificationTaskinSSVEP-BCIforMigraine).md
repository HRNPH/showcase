---
date: "5-8-22"
title: "โมเดล CNN สำหรับการจำแนกสัญญาณสมองในระบบ SSVEP-BCI สำหรับไมเกรน (A CNN for Classification Task in SSVEP-BCI for Migraine)"
builder: "ฆนัท บุญจง (เค)"
builder_info: ""
thumbnail: "/images/2022/56/01.jpg"
links:
    github: "https://github.com/KhanutBJ/Migraine_CNN"
    facebook: "https://facebook.com/aibuildersx/posts/438384788329966"
    blog: "https://medium.com/@vwgprvvtsf/showcase-120bc69fb720"
---

![image](/images/2022/56/01.jpg)

- แรงบันดาลใจจากความสนใจในการทำวิจัยทางการแพทย์และชีววิทยา; ไมเกรนเป็นโรคที่ส่งผลกระทบต่อประชากรถึง 10% โดยไม่เลือกเพศและอายุ,
- โมเดลจำแนกคลื่นสมอง EEG (electroencephalogram) ของผู้ป่วยไมเกรนที่เกิดจาก SSEVP (steady state visually evoked potentials) หรือการให้ผู้ป่วยดูภาพ/เสียงและบันทึกคลื่นสมองผ่าน BCI (brain-computer interface),
- ใช้ชุดข้อมูลคนเป็มไมเกรน 17 คนและไม่เป็นไมเกรน 18 คนจากงานวิจัย Zar et al (2020; https://kilthub.cmu.edu/articles/dataset/Ultra_high-density_EEG_recording_of_interictal_migraine_and_controls_sensory_and_rest/12636731),
- ใช้ 60 Hz notch filter เพื่อลด noise ในข้อมูลสัญญาณ; ใช้ sampling rate ที่ 512 Hz และทดลองแยกแยะสัญญาณด้วย window 30 และ 4 วินาที; แบ่ง train-valid-test ที่ 64:16:20,
- ใช้สถาปัตยกรรม EEGNet ในการเทรน; โมเดลประกอบด้วย 2D convolution, depthwise 2D convolution และ separable 2D convolution layers; https://arxiv.org/abs/1611.08024,
- สำหรับ window 30 วินาที ได้ accuracy ดีกว่า SVM (51.4%) และ XGBoost (54.8%) ที่ 74% และ 87.5% สำหรับ window 4 วินาที

### แรงจูงในในการเข้าร่วมโครงการ (จากใบสมัครเข้าร่วมเมื่อ 10 สัปดาห์ที่แล้ว)

> "เราให้นิยามตัวเองว่าเป็นคนที่มีความพยายามต่องานที่ทำอยู่เสมอ จึงมั่นใจได้ว่าเราจะทำโปรเจคนี้อย่างเต็มความสามารถ เรามีความรู้ในการเขียนโปรแกรมภาษา python มาจากการศึกษาด้วยตนเองเพื่อทำ project ในโรงเรียนและมีความกระตือรือร้นที่จะเรียนรู้อีก เรายังได้ทำการศึกษาการเขียนโปรแกรมมาหลากหลายผ่านการเข้าค่ายโอลิมปิกวิชาการคอมพิวเตอร์ค่าย 2 ที่ทำให้เราได้เข้าใจ algorithm ที่หลากหลาย เราได้ร่วมพัฒนาโครงการเครื่องให้อาหารแมวที่ควบคุมบน Web Application และทำงานร่วมกับระบบ IoT โดยตลอดเวลาที่ทำงานเหล่านั้นเราศึกษาบนเว็บต่างประเทศจึงสามารถอ่าน, แปล, และทำความเข้าใจบทความหรือ paper ภาษาอังกฤษได้ดีมาก เรามีแรงบันดาลใจในการสร้าง AI แก้ปัญหาในชีวิตประจำวัน แม้จะเป็นปัญหาเฉพาะกลุ่มแต่ก็สามารถสร้างความแปลกใหม่ได้ เราคาดหวังอย่างยิ่งว่าจะได้รับโอกาสในการทำความฝันนั้นให้เป็นจริง  ปฏิเสธไม่ได้ว่า Artificial Intelligence ได้เข้ามาบทบาทอย่างมากในปัจจุบัน ทั้งช่วยย่นการทำงานของมนุษย์ ช่วยจำแนกหรือวิเคราะห์ข้อมูลที่ซับซ้อน แนะนำ content ที่เกี่ยวข้อง หรือแม้แต่ช่วยตัดสินใจ แต่ก็ใช่ว่า AI จะสามารถทำได้ทุกอย่างหรือแม้แต่การทำงานออกมาได้ perfect 100% ก็เป็นไปได้ยากหากขาด dataset , การจัดการข้อมูลที่ดี หรือ วิธีการ train model ที่เหมาะสม ซึ่งสิ่งนี้จำเป็นต้องศึกษาเพิ่มเติมกว่าความรู้ในม.ปลายไปมาก และจำเป็นต้องพึ่งพาผู้ที่มีประสบการณ์มากกว่า  เราสนใจโครงการ AI Builder ตั้งแต่ปีที่แล้ว แม้จะไม่ผ่านรอบคัดเลือกตัวจริงแต่ก็ได้ศึกษาเนื้อหาไปบ้างในแบบของนักเรียน sit-in หลังจากเห็นโครงงานของเพื่อนหลายคนก็ทำให้เรามีไฟที่อยากจะมาลองสมัครรอบของปีนี้อีก! AI Builder มีเนื้อหาที่เข้มข้นและสิ่งที่สำคัญคือการมี mentor ที่เชี่ยวชาญ และกลุ่มเพื่อนเข้ามาช่วยให้คำปรึกษา เราจึงคิดว่าหากได้เข้าร่วมโครงการนี้แล้ว คงจะได้พัฒนาฝีมือตัวเองให้ดีขึ้นและเข้าใจถึงการพัฒนาโปรเจค AI อย่างเต็มรูปแบบจนอาจสามารถตกตะกอนความรู้และถ่ายทอดให้ผู้อื่นได้ในภายหลัง"