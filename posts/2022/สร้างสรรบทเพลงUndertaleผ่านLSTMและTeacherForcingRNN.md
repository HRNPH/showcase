---
date: "26-7-22"
title: "สร้างสรรบทเพลง Undertale ผ่าน LSTM และ Teacher Forcing RNN"
builder: "นพวิทย์ ตันติศิริวัฒน์ (ภีม)"
builder_info: ""
thumbnail: "/images/2022/46/01.jpg"
links:
    github: "https://github.com/Noppawit-Tantisiriwat/AIB2022-Undertale-Music-Generation"
    facebook: "https://facebook.com/aibuildersx/posts/424934103008368"
    blog: "https://medium.com/@noppawitpeam/%E0%B8%AA%E0%B8%A3%E0%B9%89%E0%B8%B2%E0%B8%87%E0%B8%AA%E0%B8%A3%E0%B8%A3%E0%B8%9A%E0%B8%97%E0%B9%80%E0%B8%9E%E0%B8%A5%E0%B8%87-undertale-%E0%B8%9C%E0%B9%88%E0%B8%B2%E0%B8%99-lstm-%E0%B9%81%E0%B8%A5%E0%B8%B0-teacher-forcing-6053a939bc62"
---

![image](/images/2022/46/01.jpg)

- โมเดลแต่งเพลงประกอบเกม Undertale ด้วย RNN ที่ถูกเทรนด้วยเทคนิค Teacher Forcing,
- ในวัยเด็กผมเคยมีประสบการณ์เล่มเกมที่มีชื่อว่า Undertale มันเป็นเกมที่มีเนื้อเรื่องแปลกใหม่ ระบบการเล่นที่สนุก และที่สำคัญที่สุด มันมีเพลงประกอบตัวเกมที่ไพเราะเกินบรรยาย เพลงประกอบเกมนี้ได้กวาดรางวัลมาแล้วมากมาย ขายเป็นแผ่นเสียงได้เป็นกอบเป็นกำและได้ถูกจัดแสดงบนเวทีระดับโลกมาแล้ว ตัวผมจึงอยากลองค้นหาความมหัศจรรย์ของบทเพลงเหล่านี้ ทว่าผมขาดความรู้และพรสวรรค์ทางด้านดนตรีจึงไม่สามารถเข้าใจความสัมพันธ์ของบทเพลงเหล่านี้ได้ ผมจึงลองศึกษาศาสตร์AI ในการวิเคราะห์ความสัมพันธ์เหล่านี้ดู,
- ใช้ dataset ที่เป็น MIDI ของเพลงเกม Undertale จาก Kaggle,
- พบปัญหาว่า 1) มีเครื่องดนตรีเล่นพร้อมกันหลาย track ใน 1 file midi ทำให้ยากต่อการเลือก track ที่มีความสำคัญมากที่สุด 2) resolution (โน้ตถูกแบ่งเป็นกี่ส่วน) ที่กระจายตัวหลากหลาย ค่า resolution ที่มากทำให้สามารถอ่านข้อมูลได้ช้า และสิ้นเปลืองพื้นที่หน่วยความจำ,
- แก้ปัญหาโดยการปรับ resolution ให้เป็น 96 ทั้งหมด (เพิ่ม tempo เป็นการทดแทน) และแปลงไฟล์midi ให้เหลือเพียง 1 track และมีเพียง 1 เสียงเครื่องดนตรีด้วย pianoroll (แล้วค่อยเปลี่ยนกลับเป็น MIDI อีกรอบ),
- ใช้สถาปัตยกรรม LSTM (1-3 ชั้น), BiLSTM (3 ชั้น) และทดลองเทคนิค warm-start (เทรนต่อจากโมเดลคล้ายคลึงกัน) และ teacher forcing,
- teacher forcing เป็นเทคนิคที่ใช้ ground truth เป็น input ให้กับ RNN (ในที่นี้คือ LSTM) ในหน่วยถัดไปแทนที่จะเป็น output จากหน่วยก่อนหน้า,
- วัดผลด้วยแบบสอบถามและคำนวณ mean opinion score; พบว่า WarmStart + BiThreeFold (BiLSTM 3 ชั้นและ warm start; 3.68), WarmStart (warmstart + teacher forcing; 3.59), BiThreeFold (BiLSTM 3 ชั้น; 3.34) และ Toby (LSTM 1 ชั้น; 3.30) ทำคะแนนได้ดีกว่าเพลงจริง (2.80) เสียอีก(!!) ทั้งนี้การประเมินผลอาจจะมี bias เนื่องจากความหลากหลายและประสบการณ์ของผู้ทำแบบสอบถาม,
- โมเดลไม่สามารถเรียนรู้จังหวะ, ความยาวของโน๊ต และไม่สามารถแต่งเพลงที่มีความหลากหลายของจังหวะได้ อาจจะส่งผลต่อความรู้สึกต่อคุณภาพของเพลงของผู้ตอบแบบสอบถาม เนื่องจากว่าความไพเราะของเพลงมีเรื่องจังหวะและทำนองเข้ามาเกี่ยวข้องด้วย,
- โมเดลอาจจะ overfit บทเพลงและยังไม่สามารถแต่งเพลงให้หลากหลายตามอารมณ์ได้; อาจต้องแยกเทรนตามอารมณ์ของเพลง

### แรงจูงในในการเข้าร่วมโครงการ (จากใบสมัครเข้าร่วมเมื่อ 10 สัปดาห์ที่แล้ว)

> "เราให้นิยามตัวเองว่าเป็นคนที่มีความพยายามต่องานที่ทำอยู่เสมอ จึงมั่นใจได้ว่าเราจะทำโปรเจคนี้อย่างเต็มความสามารถ เรามีความรู้ในการเขียนโปรแกรมภาษา python มาจากการศึกษาด้วยตนเองเพื่อทำ project ในโรงเรียนและมีความกระตือรือร้นที่จะเรียนรู้อีก เรายังได้ทำการศึกษาการเขียนโปรแกรมมาหลากหลายผ่านการเข้าค่ายโอลิมปิกวิชาการคอมพิวเตอร์ค่าย 2 ที่ทำให้เราได้เข้าใจ algorithm ที่หลากหลาย เราได้ร่วมพัฒนาโครงการเครื่องให้อาหารแมวที่ควบคุมบน Web Application และทำงานร่วมกับระบบ IoT โดยตลอดเวลาที่ทำงานเหล่านั้นเราศึกษาบนเว็บต่างประเทศจึงสามารถอ่าน, แปล, และทำความเข้าใจบทความหรือ paper ภาษาอังกฤษได้ดีมาก เรามีแรงบันดาลใจในการสร้าง AI แก้ปัญหาในชีวิตประจำวัน แม้จะเป็นปัญหาเฉพาะกลุ่มแต่ก็สามารถสร้างความแปลกใหม่ได้ เราคาดหวังอย่างยิ่งว่าจะได้รับโอกาสในการทำความฝันนั้นให้เป็นจริง  ปฏิเสธไม่ได้ว่า Artificial Intelligence ได้เข้ามาบทบาทอย่างมากในปัจจุบัน ทั้งช่วยย่นการทำงานของมนุษย์ ช่วยจำแนกหรือวิเคราะห์ข้อมูลที่ซับซ้อน แนะนำ content ที่เกี่ยวข้อง หรือแม้แต่ช่วยตัดสินใจ แต่ก็ใช่ว่า AI จะสามารถทำได้ทุกอย่างหรือแม้แต่การทำงานออกมาได้ perfect 100% ก็เป็นไปได้ยากหากขาด dataset , การจัดการข้อมูลที่ดี หรือ วิธีการ train model ที่เหมาะสม ซึ่งสิ่งนี้จำเป็นต้องศึกษาเพิ่มเติมกว่าความรู้ในม.ปลายไปมาก และจำเป็นต้องพึ่งพาผู้ที่มีประสบการณ์มากกว่า  เราสนใจโครงการ AI Builder ตั้งแต่ปีที่แล้ว แม้จะไม่ผ่านรอบคัดเลือกตัวจริงแต่ก็ได้ศึกษาเนื้อหาไปบ้างในแบบของนักเรียน sit-in หลังจากเห็นโครงงานของเพื่อนหลายคนก็ทำให้เรามีไฟที่อยากจะมาลองสมัครรอบของปีนี้อีก! AI Builder มีเนื้อหาที่เข้มข้นและสิ่งที่สำคัญคือการมี mentor ที่เชี่ยวชาญ และกลุ่มเพื่อนเข้ามาช่วยให้คำปรึกษา เราจึงคิดว่าหากได้เข้าร่วมโครงการนี้แล้ว คงจะได้พัฒนาฝีมือตัวเองให้ดีขึ้นและเข้าใจถึงการพัฒนาโปรเจค AI อย่างเต็มรูปแบบจนอาจสามารถตกตะกอนความรู้และถ่ายทอดให้ผู้อื่นได้ในภายหลัง"