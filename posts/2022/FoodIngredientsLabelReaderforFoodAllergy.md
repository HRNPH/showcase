---
date: "5-7-22"
title: "Food Ingredients Label Reader for Food Allergy"
builder: "พีรณัฐ เมฆวิศิษฏ์ (ปอนด์)"
builder_info: ""
thumbnail: "/images/2022/25/01.jpg"
links:
    github: "https://github.com/ponmak/Food-ingredients-label-reader"
    facebook: "https://facebook.com/aibuildersx/posts/408346911333754"
    blog: "https://medium.com/@peeranut.4498/food-ingredients-label-reader-for-food-allergy-6dea1de06d2"
---

![image](/images/2022/25/01.jpg)

- โปรแกรมอ่านฉลากสินค้าด้วย pretrained OCR และค้นหาวัตถุดิบที่ผู้ใช้แพ้ด้วย pretrained word vector,
- แรงบันดาลใจจากครอบครัวที่สายตาสั้นกันทั้งบ้านทำให้เวลาจะอ่านอะไรที่อยู่บนฉลากนั้นเป็นเรื่องยากพอสมควรโดนเฉพาะส่วนประกอบในอาหาร; หลายสินค้าไม่มีการเน้นชื่อวัตถุดิบที่คนแพ้ง่ายให้เห็นชัดเจน,
- เลือกใช้ pretrained OCR ระหว่าง Google Vision, EasyOCR และ Tesseract; เลือกใช้ Google Vision เนื่องจากเหตุผลความเร็วในการทำนาย,
- เปลี่ยนคำให้เป็น word vector ด้วย pretrained thai2fit แล้วหาความคล้ายกันด้วย cosine similarity ระหว่างคำในฉลากและชื่อวัตถุดิบ; ตัดคำด้วย dictionary-based newmm (PyThaiNLP default)

### แรงจูงในในการเข้าร่วมโครงการ (จากใบสมัครเข้าร่วมเมื่อ 10 สัปดาห์ที่แล้ว)

> "เราให้นิยามตัวเองว่าเป็นคนที่มีความพยายามต่องานที่ทำอยู่เสมอ จึงมั่นใจได้ว่าเราจะทำโปรเจคนี้อย่างเต็มความสามารถ เรามีความรู้ในการเขียนโปรแกรมภาษา python มาจากการศึกษาด้วยตนเองเพื่อทำ project ในโรงเรียนและมีความกระตือรือร้นที่จะเรียนรู้อีก เรายังได้ทำการศึกษาการเขียนโปรแกรมมาหลากหลายผ่านการเข้าค่ายโอลิมปิกวิชาการคอมพิวเตอร์ค่าย 2 ที่ทำให้เราได้เข้าใจ algorithm ที่หลากหลาย เราได้ร่วมพัฒนาโครงการเครื่องให้อาหารแมวที่ควบคุมบน Web Application และทำงานร่วมกับระบบ IoT โดยตลอดเวลาที่ทำงานเหล่านั้นเราศึกษาบนเว็บต่างประเทศจึงสามารถอ่าน, แปล, และทำความเข้าใจบทความหรือ paper ภาษาอังกฤษได้ดีมาก เรามีแรงบันดาลใจในการสร้าง AI แก้ปัญหาในชีวิตประจำวัน แม้จะเป็นปัญหาเฉพาะกลุ่มแต่ก็สามารถสร้างความแปลกใหม่ได้ เราคาดหวังอย่างยิ่งว่าจะได้รับโอกาสในการทำความฝันนั้นให้เป็นจริง  ปฏิเสธไม่ได้ว่า Artificial Intelligence ได้เข้ามาบทบาทอย่างมากในปัจจุบัน ทั้งช่วยย่นการทำงานของมนุษย์ ช่วยจำแนกหรือวิเคราะห์ข้อมูลที่ซับซ้อน แนะนำ content ที่เกี่ยวข้อง หรือแม้แต่ช่วยตัดสินใจ แต่ก็ใช่ว่า AI จะสามารถทำได้ทุกอย่างหรือแม้แต่การทำงานออกมาได้ perfect 100% ก็เป็นไปได้ยากหากขาด dataset , การจัดการข้อมูลที่ดี หรือ วิธีการ train model ที่เหมาะสม ซึ่งสิ่งนี้จำเป็นต้องศึกษาเพิ่มเติมกว่าความรู้ในม.ปลายไปมาก และจำเป็นต้องพึ่งพาผู้ที่มีประสบการณ์มากกว่า  เราสนใจโครงการ AI Builder ตั้งแต่ปีที่แล้ว แม้จะไม่ผ่านรอบคัดเลือกตัวจริงแต่ก็ได้ศึกษาเนื้อหาไปบ้างในแบบของนักเรียน sit-in หลังจากเห็นโครงงานของเพื่อนหลายคนก็ทำให้เรามีไฟที่อยากจะมาลองสมัครรอบของปีนี้อีก! AI Builder มีเนื้อหาที่เข้มข้นและสิ่งที่สำคัญคือการมี mentor ที่เชี่ยวชาญ และกลุ่มเพื่อนเข้ามาช่วยให้คำปรึกษา เราจึงคิดว่าหากได้เข้าร่วมโครงการนี้แล้ว คงจะได้พัฒนาฝีมือตัวเองให้ดีขึ้นและเข้าใจถึงการพัฒนาโปรเจค AI อย่างเต็มรูปแบบจนอาจสามารถตกตะกอนความรู้และถ่ายทอดให้ผู้อื่นได้ในภายหลัง"