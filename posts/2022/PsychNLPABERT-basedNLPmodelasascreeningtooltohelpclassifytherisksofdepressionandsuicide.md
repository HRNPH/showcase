---
date: "6-8-22"
title: "PsychNLP: A BERT-based NLP model as a screening tool to help classify the risks of depression and suicide"
builder: "พลกฤต สาตสิน (เจ)"
builder_info: ""
thumbnail: "/images/2022/57/01.jpg"
links:
    github: "https://github.com/urseamajoris/PsychNLP"
    facebook: "https://facebook.com/aibuildersx/posts/441008288067616"
    blog: "https://medium.com/@urseamlaccs/psychnlp-part-1-d8180740c0ec"
---

![image](/images/2022/57/01.jpg)

- โมเดลแยกแยะข้อความ depression, suicidal และ neither จากข้อความในกระทู้ออนไลน์; อยู่ในขั้นตอนการศึกษา ไม่สามารถนำไปวินิฉัยโรคได้จริง โปรดใช้วิจารณญาณในการรับชม,
- แรงบันดาลใจจากจับใจและสายใจ บอทคัดกรองภาวะซึมเศร้าของโรงพยาบาลศิริราช,
- เก็บข้อมูลจากกระทู้ Reddit ที่มีข้อความยาวกว่า 32 ตัวอักษรต่อประโยคด้วย Python Reddit API Wrapper (PRAW) และ PushshiftAPI รวมประมาณ 400,000 ประโยค; ทำความสะอาดด้วยการลบ emoticon, ปรับเป็น lowercase, ลบสัญลักษณ์ต่างๆ ฯลฯ,
- แยก label ตาม subreddit คือ depression จาก r/depression, suicidal จาก r/SuicideWatch และ neither จาก r/offmychest (คนมาโพสระบายเฉยๆไม่ได้ระบุว่าต้องมีอาการ); มีจำนวนแต่ละ label เท่าๆกัน,
- ปรับจูนสถาปัตยกรรม all-distilroberta-v1 ที่เป็น sentence embeddings (768 dimensions) แล้วเพิ่ม classification head เพื่อจำแนกประเภทข้อความ,
- ได้ผลใกล้เคียงกับ baseline ที่เป็น tf-idf + LinearSVC ที่ F1 0.548 (vs 0.584) และ accuracy 62.7% (vs 58.8%),
- จากการวิเคราะห์พบว่าสาเหตุใหญ่มาจากข้อความใน r/depression และ r/SuicideWatch มีความคล้ายคลึงกันแม้ตัดสินด้วยมนุษย์,
- สามารถปรับไปใช้กับ Discord Bot ได้ด้วย

### แรงจูงในในการเข้าร่วมโครงการ (จากใบสมัครเข้าร่วมเมื่อ 10 สัปดาห์ที่แล้ว)

> "เราให้นิยามตัวเองว่าเป็นคนที่มีความพยายามต่องานที่ทำอยู่เสมอ จึงมั่นใจได้ว่าเราจะทำโปรเจคนี้อย่างเต็มความสามารถ เรามีความรู้ในการเขียนโปรแกรมภาษา python มาจากการศึกษาด้วยตนเองเพื่อทำ project ในโรงเรียนและมีความกระตือรือร้นที่จะเรียนรู้อีก เรายังได้ทำการศึกษาการเขียนโปรแกรมมาหลากหลายผ่านการเข้าค่ายโอลิมปิกวิชาการคอมพิวเตอร์ค่าย 2 ที่ทำให้เราได้เข้าใจ algorithm ที่หลากหลาย เราได้ร่วมพัฒนาโครงการเครื่องให้อาหารแมวที่ควบคุมบน Web Application และทำงานร่วมกับระบบ IoT โดยตลอดเวลาที่ทำงานเหล่านั้นเราศึกษาบนเว็บต่างประเทศจึงสามารถอ่าน, แปล, และทำความเข้าใจบทความหรือ paper ภาษาอังกฤษได้ดีมาก เรามีแรงบันดาลใจในการสร้าง AI แก้ปัญหาในชีวิตประจำวัน แม้จะเป็นปัญหาเฉพาะกลุ่มแต่ก็สามารถสร้างความแปลกใหม่ได้ เราคาดหวังอย่างยิ่งว่าจะได้รับโอกาสในการทำความฝันนั้นให้เป็นจริง  ปฏิเสธไม่ได้ว่า Artificial Intelligence ได้เข้ามาบทบาทอย่างมากในปัจจุบัน ทั้งช่วยย่นการทำงานของมนุษย์ ช่วยจำแนกหรือวิเคราะห์ข้อมูลที่ซับซ้อน แนะนำ content ที่เกี่ยวข้อง หรือแม้แต่ช่วยตัดสินใจ แต่ก็ใช่ว่า AI จะสามารถทำได้ทุกอย่างหรือแม้แต่การทำงานออกมาได้ perfect 100% ก็เป็นไปได้ยากหากขาด dataset , การจัดการข้อมูลที่ดี หรือ วิธีการ train model ที่เหมาะสม ซึ่งสิ่งนี้จำเป็นต้องศึกษาเพิ่มเติมกว่าความรู้ในม.ปลายไปมาก และจำเป็นต้องพึ่งพาผู้ที่มีประสบการณ์มากกว่า  เราสนใจโครงการ AI Builder ตั้งแต่ปีที่แล้ว แม้จะไม่ผ่านรอบคัดเลือกตัวจริงแต่ก็ได้ศึกษาเนื้อหาไปบ้างในแบบของนักเรียน sit-in หลังจากเห็นโครงงานของเพื่อนหลายคนก็ทำให้เรามีไฟที่อยากจะมาลองสมัครรอบของปีนี้อีก! AI Builder มีเนื้อหาที่เข้มข้นและสิ่งที่สำคัญคือการมี mentor ที่เชี่ยวชาญ และกลุ่มเพื่อนเข้ามาช่วยให้คำปรึกษา เราจึงคิดว่าหากได้เข้าร่วมโครงการนี้แล้ว คงจะได้พัฒนาฝีมือตัวเองให้ดีขึ้นและเข้าใจถึงการพัฒนาโปรเจค AI อย่างเต็มรูปแบบจนอาจสามารถตกตะกอนความรู้และถ่ายทอดให้ผู้อื่นได้ในภายหลัง"