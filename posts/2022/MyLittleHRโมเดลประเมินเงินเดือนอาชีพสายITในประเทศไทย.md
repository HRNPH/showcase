---
date: "7-8-22"
title: "My Little HR: โมเดลประเมินเงินเดือนอาชีพสาย IT ในประเทศไทย"
builder: "กันตพงศ์ วงศ์พานิชย์ (เติร์ด)"
builder_info: ""
thumbnail: "/images/2022/58/01.jpg"
links:
    github: "https://github.com/JustAnotherTunaInTheSea/LittleHR-Thai-IT-Salary-Estimator"
    facebook: "https://facebook.com/aibuildersx/posts/442411951260583"
    blog: "https://medium.com/@kantapong.vong/%E0%B8%A1%E0%B8%AB%E0%B8%B2%E0%B8%81%E0%B8%B2%E0%B8%9E%E0%B8%A2%E0%B9%8C%E0%B9%82%E0%B8%A1%E0%B9%80%E0%B8%94%E0%B8%A5%E0%B8%9B%E0%B8%A3%E0%B8%B0%E0%B9%80%E0%B8%A1%E0%B8%B4%E0%B8%99%E0%B9%80%E0%B8%87%E0%B8%B4%E0%B8%99%E0%B9%80%E0%B8%94%E0%B8%B7%E0%B8%AD%E0%B8%99%E0%B8%AD%E0%B8%B2%E0%B8%8A%E0%B8%B5%E0%B8%9E%E0%B8%AA%E0%B8%B2%E0%B8%A2-it-%E0%B9%83%E0%B8%99%E0%B8%9B%E0%B8%A3%E0%B8%B0%E0%B9%80%E0%B8%97%E0%B8%A8%E0%B9%84%E0%B8%97%E0%B8%A2-c2743d96d164"
---

![image](/images/2022/58/01.jpg)

- โมเดลประเมินเงินเดือนอาชีพสาย IT ในประเทศไทยจากข้อมูลคนทำงาน,
- แรงบันดาลใจจากโปรแกรมเมอร์หรือคนทำงานสาย IT ที่จบใหม่แล้วถูกกดเงินเดือนค่อนข้างมาก หรือคนที่ทำงานไปแล้วตั้งคำถามกับตัวเองว่างานที่ทำอยู่ค่าตอบแทนเหมาะสมรึเปล่า ซึ่งเป็นคำถามทั่วไปที่ตอบได้ยาก เพราะเราไม่รู้ว่าเงินเดือนของคนอื่นๆที่มีทักษะ ประสบการณ์ หรือตำแหน่งงานแบบเดียวกับเรา ได้ค่าตอบแทนเท่าไรหรือควรจะได้เท่าไร ถ้าไม่มีแหล่งข้อมูลที่มากพอหรือเวลาที่ใช้ในการหาข้อมูลเหล่านั้น ก็ไม่สามารถตอบได้อย่างมั่นใจเท่าไร,
- พบ Thailand IT Salary Rates ซึ่งเป็นการประเมินเงินเดือนจากคนทำงาน 1,704 คนด้วย linear regression 7 ตัวแปร จึงใช้เป็น baseline ในการต่อยอด,
- สร้างชุดข้อมูลจากการตอบแบบสอบถามสมาชิกกลุ่มหลังบ้านายอาร์ม ได้ 368 คน แบ่งเป็น train-valid-test ที่ 64:16:20,
- ทำความสะอาดข้อมูลด้วยการรวบประเภท เช่น จังหวัด->[กรุงเทพ, อื่นๆ], ระดับการศึกษา->[ต่ำกว่าป.ตรี, ป.ตรี และสูงกว่าป.ตรี], ลบ outlier ของเงินเดือนที่สูงเกินความเป็นจริง, ลบ feature ที่ส่งสัญญาณต่อเงินเดือนน้อย เช่น อายุ, ประเภทการจ้างงาน, ภาษาโปรแกรมมิ่งที่เคยใช้, และสร้าง feature ใหม่จากข้อความอธิบายอาชีพ,
- โมเดลใช้ 51 features จาก 6 หัวข้อใหญ่ คือ วุฒิการศึกษาสุดท้าย, จังหวัดที่ทำงานอยู่, ประสบการณ์การทำงานในองค์กร, ประสบการณ์การเขียนโปรแกรม/ฝึกฝนทั้งหมด, ขนาดองค์กรนับตามจำนวนพนักงาน, รายละเอียดตำแหน่งงานที่ทำ,
- ใช้ AutoGluon ซึ่งเป็น open source AutoML ในการหาโมเดลที่ดีที่สุดจาก CatBoost, LightGBMLarge, LightGBMXT และ NeuralNetFastAI และทำ weighted ensemble ด้วย ridge regression,
- ได้ผลดีกว่าโมเดล baseline คือ MAE 17798.86 (-21.83%), MSE 52472.00 (-52.78%); ตีความได้คร่าวๆว่าโมเดลประเมินคลาดเคลื่อนโดยเฉลี่ย 17,798 บาทต่อเดือน (มากที่สุดคือ 63,478 บาท น้อยที่สุด 756 บาท)

### แรงจูงในในการเข้าร่วมโครงการ (จากใบสมัครเข้าร่วมเมื่อ 10 สัปดาห์ที่แล้ว)

> "เราให้นิยามตัวเองว่าเป็นคนที่มีความพยายามต่องานที่ทำอยู่เสมอ จึงมั่นใจได้ว่าเราจะทำโปรเจคนี้อย่างเต็มความสามารถ เรามีความรู้ในการเขียนโปรแกรมภาษา python มาจากการศึกษาด้วยตนเองเพื่อทำ project ในโรงเรียนและมีความกระตือรือร้นที่จะเรียนรู้อีก เรายังได้ทำการศึกษาการเขียนโปรแกรมมาหลากหลายผ่านการเข้าค่ายโอลิมปิกวิชาการคอมพิวเตอร์ค่าย 2 ที่ทำให้เราได้เข้าใจ algorithm ที่หลากหลาย เราได้ร่วมพัฒนาโครงการเครื่องให้อาหารแมวที่ควบคุมบน Web Application และทำงานร่วมกับระบบ IoT โดยตลอดเวลาที่ทำงานเหล่านั้นเราศึกษาบนเว็บต่างประเทศจึงสามารถอ่าน, แปล, และทำความเข้าใจบทความหรือ paper ภาษาอังกฤษได้ดีมาก เรามีแรงบันดาลใจในการสร้าง AI แก้ปัญหาในชีวิตประจำวัน แม้จะเป็นปัญหาเฉพาะกลุ่มแต่ก็สามารถสร้างความแปลกใหม่ได้ เราคาดหวังอย่างยิ่งว่าจะได้รับโอกาสในการทำความฝันนั้นให้เป็นจริง  ปฏิเสธไม่ได้ว่า Artificial Intelligence ได้เข้ามาบทบาทอย่างมากในปัจจุบัน ทั้งช่วยย่นการทำงานของมนุษย์ ช่วยจำแนกหรือวิเคราะห์ข้อมูลที่ซับซ้อน แนะนำ content ที่เกี่ยวข้อง หรือแม้แต่ช่วยตัดสินใจ แต่ก็ใช่ว่า AI จะสามารถทำได้ทุกอย่างหรือแม้แต่การทำงานออกมาได้ perfect 100% ก็เป็นไปได้ยากหากขาด dataset , การจัดการข้อมูลที่ดี หรือ วิธีการ train model ที่เหมาะสม ซึ่งสิ่งนี้จำเป็นต้องศึกษาเพิ่มเติมกว่าความรู้ในม.ปลายไปมาก และจำเป็นต้องพึ่งพาผู้ที่มีประสบการณ์มากกว่า  เราสนใจโครงการ AI Builder ตั้งแต่ปีที่แล้ว แม้จะไม่ผ่านรอบคัดเลือกตัวจริงแต่ก็ได้ศึกษาเนื้อหาไปบ้างในแบบของนักเรียน sit-in หลังจากเห็นโครงงานของเพื่อนหลายคนก็ทำให้เรามีไฟที่อยากจะมาลองสมัครรอบของปีนี้อีก! AI Builder มีเนื้อหาที่เข้มข้นและสิ่งที่สำคัญคือการมี mentor ที่เชี่ยวชาญ และกลุ่มเพื่อนเข้ามาช่วยให้คำปรึกษา เราจึงคิดว่าหากได้เข้าร่วมโครงการนี้แล้ว คงจะได้พัฒนาฝีมือตัวเองให้ดีขึ้นและเข้าใจถึงการพัฒนาโปรเจค AI อย่างเต็มรูปแบบจนอาจสามารถตกตะกอนความรู้และถ่ายทอดให้ผู้อื่นได้ในภายหลัง"