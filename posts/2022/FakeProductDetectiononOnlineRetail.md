---
date: "3-7-22"
title: "Fake Product Detection on Online Retail"
builder: "เจษฎา ปราณี (แจ็ค)"
builder_info: ""
thumbnail: "/images/2022/23/01.jpg"
links:
    github: "https://github.com/JackJessada/fake_product_detect"
    facebook: "https://facebook.com/aibuildersx/posts/406851801483265"
    blog: "https://medium.com/@jessadajackpranee/%E0%B8%82%E0%B8%AD%E0%B8%87%E0%B8%9B%E0%B8%A5%E0%B8%AD%E0%B8%A1%E0%B8%81%E0%B8%B1%E0%B8%9A-e-commerce-c2d1bb142e2e"
---

![image](/images/2022/23/01.jpg)

- โมเดลประเมินว่าสินค้าที่ขายออนไลน์ในเว็บไซต์เป็นของแท้, ของปลอม หรือของไม่มีแบรนด์โดยใช้ข้อมูลจากหน้า product detail page,
- แรงบันดาลใจจากการสำรวจของ intelligencenode ที่ว่าช่วงโรคระบาด COVID-19 มีผู้ใช้พบของปลอมระหว่างเลือกซื้อสินค้าออนไลน์ถึง 38% จากผู้ตอบแบบสอบถามทั้งหมด,
- เก็บข้อมูลโดยการใช้ selenium ดึงข้อมูลจากหมวดหมู่เครื่องใช้ไฟฟ้าของ Shopee.co.th จำนวนเกือบ 5,000 รายการ แล้วจำแนกเป็นของแท้ (79%), ของปลอม (9%) และของไม่มีแบรนด์ (12%) **ด้วยมือเองทั้งหมด**,
- ทำการ rebalance training set ด้วย SMOTE เป็นของแท้ 55%, ของปลอม 20% และของไม่มีแบรนด์ 25% เพื่อให้โมเดลเรียนรู้ได้ดีขึ้น,
- ไม่ลืมที่จะแบ่ง test set ออกมาก่อน เพื่อไม่ให้มีการทดสอบหา metric ด้วยข้อมูลสังเคราะห์ จะทำให้โมเดลดูดีเกินจริง,
- ใช้ feature จากหน้า product detail page โดยอ้างอิงสิ่งที่มนุษย์ใช้จำแนกของแท้-ของปลอม เช่น ราคา (ไม่ถูกหรือแพงเกินไป), จำนวนสินค้าที่ถูกขาย (ยอดขายไม่เวอร์จนเกินไป), จำนวนรีวิวสินค้า (รีวิวไม่เยอะหรือน้อยจนผิดสังเกต), จำสินค้าที่ร้านค้าขายทั้งหมด (ยิ่งขายเยอะยิ่งน่าเชื่อถือ), อัตราการตอบกลับของร้านค้า (ยิ่งตอบเร็วยิ่งใส่ใจลูกค้า), จำนวนผู้ติดตามร้านค้า (ไม่ได้มีผู้ติดตามปลอมเยอะจนผิดสัดส่วน), ระยะเวลาที่เปิดร้านค้ามา (ยิ่งยาวนานยิ่งน่าเชื่อถือ), เรตติ้งของสินค้า (ไม่ถูกปลอมขึ้นมา) ฯลฯ,
- เลือกโมเดลที่ดีที่สุดด้วย cross-validation จาก KNN, Random Forest, และ XGBoost; เลือกใช้ Random Forest เนื่องจากผลงานดีพอๆกับ XGBoost แต่ใช้งานได้เร็วกว่า,
- ลองนำคอมเม้นท์ในหน้า product detail page มาเป็น feature เพิ่มแล้ว แต่ผลไม่ดีขึ้น สันนิษฐานว่าเกิดจากโมเดลไม่สามารถแบ่งคุณภาพคอมเม้นท์ได้ เช่น คอมเม้นท์ปลอม มีคอมเม้นท์ประเภทร้านค้าขอให้พิมพ์ และคอมเม้นท์ที่ไม่เกี่ยวกับเนื้อหาเลย เป็นต้น,
- ได้ผลดีถึง F1 score ที่ 0.9x ใน test set ทั้ง micro/macro average และในแต่ละประเภทสินค้าที่ทำนาย,
- แต่เมื่อไปทดสอบกับประเภทสินค้าที่ไม่คุ้นเคย, product detail page จากเว็บไซต์อื่นที่ไม่ใช่ Shopee.co.th, หรือสินค้าที่ไม่ครอบคลุมจาก training set ยังพบเห็นความผิดพลาด; ต้องการข้อมูลเพิ่มเพื่อทำให้สมบูรณ์แบบ,
- ทำการวิเคราะห์ข้อผิดพลาดอย่างเข้มข้นด้วย SHAP; หนึ่งในข้อสรุปที่น่าสนใจคือต้นไม้บางต้นตัดสินว่า "ยิ่งยอดขายมาก ยิ่งมีโอกาสเป็นของปลอม" ทั้งนี้เนื่องจากพฤติกรรมการปั๊มยอดขายของสินค้าปลอมนั่นเอง

### แรงจูงในในการเข้าร่วมโครงการ (จากใบสมัครเข้าร่วมเมื่อ 10 สัปดาห์ที่แล้ว)

> "เราให้นิยามตัวเองว่าเป็นคนที่มีความพยายามต่องานที่ทำอยู่เสมอ จึงมั่นใจได้ว่าเราจะทำโปรเจคนี้อย่างเต็มความสามารถ เรามีความรู้ในการเขียนโปรแกรมภาษา python มาจากการศึกษาด้วยตนเองเพื่อทำ project ในโรงเรียนและมีความกระตือรือร้นที่จะเรียนรู้อีก เรายังได้ทำการศึกษาการเขียนโปรแกรมมาหลากหลายผ่านการเข้าค่ายโอลิมปิกวิชาการคอมพิวเตอร์ค่าย 2 ที่ทำให้เราได้เข้าใจ algorithm ที่หลากหลาย เราได้ร่วมพัฒนาโครงการเครื่องให้อาหารแมวที่ควบคุมบน Web Application และทำงานร่วมกับระบบ IoT โดยตลอดเวลาที่ทำงานเหล่านั้นเราศึกษาบนเว็บต่างประเทศจึงสามารถอ่าน, แปล, และทำความเข้าใจบทความหรือ paper ภาษาอังกฤษได้ดีมาก เรามีแรงบันดาลใจในการสร้าง AI แก้ปัญหาในชีวิตประจำวัน แม้จะเป็นปัญหาเฉพาะกลุ่มแต่ก็สามารถสร้างความแปลกใหม่ได้ เราคาดหวังอย่างยิ่งว่าจะได้รับโอกาสในการทำความฝันนั้นให้เป็นจริง  ปฏิเสธไม่ได้ว่า Artificial Intelligence ได้เข้ามาบทบาทอย่างมากในปัจจุบัน ทั้งช่วยย่นการทำงานของมนุษย์ ช่วยจำแนกหรือวิเคราะห์ข้อมูลที่ซับซ้อน แนะนำ content ที่เกี่ยวข้อง หรือแม้แต่ช่วยตัดสินใจ แต่ก็ใช่ว่า AI จะสามารถทำได้ทุกอย่างหรือแม้แต่การทำงานออกมาได้ perfect 100% ก็เป็นไปได้ยากหากขาด dataset , การจัดการข้อมูลที่ดี หรือ วิธีการ train model ที่เหมาะสม ซึ่งสิ่งนี้จำเป็นต้องศึกษาเพิ่มเติมกว่าความรู้ในม.ปลายไปมาก และจำเป็นต้องพึ่งพาผู้ที่มีประสบการณ์มากกว่า  เราสนใจโครงการ AI Builder ตั้งแต่ปีที่แล้ว แม้จะไม่ผ่านรอบคัดเลือกตัวจริงแต่ก็ได้ศึกษาเนื้อหาไปบ้างในแบบของนักเรียน sit-in หลังจากเห็นโครงงานของเพื่อนหลายคนก็ทำให้เรามีไฟที่อยากจะมาลองสมัครรอบของปีนี้อีก! AI Builder มีเนื้อหาที่เข้มข้นและสิ่งที่สำคัญคือการมี mentor ที่เชี่ยวชาญ และกลุ่มเพื่อนเข้ามาช่วยให้คำปรึกษา เราจึงคิดว่าหากได้เข้าร่วมโครงการนี้แล้ว คงจะได้พัฒนาฝีมือตัวเองให้ดีขึ้นและเข้าใจถึงการพัฒนาโปรเจค AI อย่างเต็มรูปแบบจนอาจสามารถตกตะกอนความรู้และถ่ายทอดให้ผู้อื่นได้ในภายหลัง"