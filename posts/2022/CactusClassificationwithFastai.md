---
date: "4-7-22"
title: "Cactus Classification with Fastai"
builder: "ปัณณธร กรุดทอง (โฟกัส)"
builder_info: ""
thumbnail: "/images/2022/24/01.jpg"
links:
    github: "https://github.com/Fosacius/cactus_pred"
    facebook: "https://facebook.com/aibuildersx/posts/407556248079487"
    blog: "https://medium.com/@neko2nego/cactus-classification-with-fast-ai-393f8a64cadc"
---

![image](/images/2022/24/01.jpg)

- โมเดลแยกประเภทแคคตัสที่มีหลากหลายสายพันธุ์ ทั้งต้นกระบองเพชรที่มีหนามที่เราคุ้นเคย ไปจนถึงแก้วมังกรก็เป็นแคคตัสประเภทหนึ่ง,
- แรงบันดาลใจเกิดจากงานอดิเรกในการปลูกแคคตัส และต้องการดูแลให้ถูกต้องตามสายพันธุ์ โดยเฉพาะมือใหม่ที่อาจจะแยกสายพันธุ์ไม่ออก,
- แยกแคคตัสเป็น 5 สกุลได้แก่ Ariocarpus, Astrophytum, Echinopsis, Gymnocalycium, และ Ophuntia,
- สร้างชุดข้อมูลจาก DuckDuckGo image search โดยอ้างอิงหนังสือแคคตัส Cactus (ใหม่) ของภวพล ศุภนันทนานนท์รวมทั้งหมด 1,500 รูป แบ่งเป็น validation set สกุลละ 60 รูป,
- ทำการปรับจูน pretrained resnet-50 เพื่อจำแนกสกุลแคคตัสได้ความแม่นยำที่ 87%,
- มีแผนการเพิ่มสกุลแคคตัสไปถึง 20++,
- สุขสันต์วันเกิดโฟกัสเมื่อ 7 กรกฎาคมที่ผ่านมา

### แรงจูงในในการเข้าร่วมโครงการ (จากใบสมัครเข้าร่วมเมื่อ 10 สัปดาห์ที่แล้ว)

> "เราให้นิยามตัวเองว่าเป็นคนที่มีความพยายามต่องานที่ทำอยู่เสมอ จึงมั่นใจได้ว่าเราจะทำโปรเจคนี้อย่างเต็มความสามารถ เรามีความรู้ในการเขียนโปรแกรมภาษา python มาจากการศึกษาด้วยตนเองเพื่อทำ project ในโรงเรียนและมีความกระตือรือร้นที่จะเรียนรู้อีก เรายังได้ทำการศึกษาการเขียนโปรแกรมมาหลากหลายผ่านการเข้าค่ายโอลิมปิกวิชาการคอมพิวเตอร์ค่าย 2 ที่ทำให้เราได้เข้าใจ algorithm ที่หลากหลาย เราได้ร่วมพัฒนาโครงการเครื่องให้อาหารแมวที่ควบคุมบน Web Application และทำงานร่วมกับระบบ IoT โดยตลอดเวลาที่ทำงานเหล่านั้นเราศึกษาบนเว็บต่างประเทศจึงสามารถอ่าน, แปล, และทำความเข้าใจบทความหรือ paper ภาษาอังกฤษได้ดีมาก เรามีแรงบันดาลใจในการสร้าง AI แก้ปัญหาในชีวิตประจำวัน แม้จะเป็นปัญหาเฉพาะกลุ่มแต่ก็สามารถสร้างความแปลกใหม่ได้ เราคาดหวังอย่างยิ่งว่าจะได้รับโอกาสในการทำความฝันนั้นให้เป็นจริง  ปฏิเสธไม่ได้ว่า Artificial Intelligence ได้เข้ามาบทบาทอย่างมากในปัจจุบัน ทั้งช่วยย่นการทำงานของมนุษย์ ช่วยจำแนกหรือวิเคราะห์ข้อมูลที่ซับซ้อน แนะนำ content ที่เกี่ยวข้อง หรือแม้แต่ช่วยตัดสินใจ แต่ก็ใช่ว่า AI จะสามารถทำได้ทุกอย่างหรือแม้แต่การทำงานออกมาได้ perfect 100% ก็เป็นไปได้ยากหากขาด dataset , การจัดการข้อมูลที่ดี หรือ วิธีการ train model ที่เหมาะสม ซึ่งสิ่งนี้จำเป็นต้องศึกษาเพิ่มเติมกว่าความรู้ในม.ปลายไปมาก และจำเป็นต้องพึ่งพาผู้ที่มีประสบการณ์มากกว่า  เราสนใจโครงการ AI Builder ตั้งแต่ปีที่แล้ว แม้จะไม่ผ่านรอบคัดเลือกตัวจริงแต่ก็ได้ศึกษาเนื้อหาไปบ้างในแบบของนักเรียน sit-in หลังจากเห็นโครงงานของเพื่อนหลายคนก็ทำให้เรามีไฟที่อยากจะมาลองสมัครรอบของปีนี้อีก! AI Builder มีเนื้อหาที่เข้มข้นและสิ่งที่สำคัญคือการมี mentor ที่เชี่ยวชาญ และกลุ่มเพื่อนเข้ามาช่วยให้คำปรึกษา เราจึงคิดว่าหากได้เข้าร่วมโครงการนี้แล้ว คงจะได้พัฒนาฝีมือตัวเองให้ดีขึ้นและเข้าใจถึงการพัฒนาโปรเจค AI อย่างเต็มรูปแบบจนอาจสามารถตกตะกอนความรู้และถ่ายทอดให้ผู้อื่นได้ในภายหลัง"