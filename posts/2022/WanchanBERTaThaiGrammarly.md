---
date: "15-7-22"
title: "WanchanBERTa Thai Grammarly"
builder: "อิทธิพัฒน์ ปานขำ (มาร์จิ้น)"
builder_info: ""
thumbnail: "/images/2022/35/01.jpg"
links:
    github: "https://colab.research.google.com/github/bookpanda/WanchanBERTa-Thai-Grammarly/blob/main/demo.ipynb"
    facebook: "https://facebook.com/aibuildersx/posts/415235220644923"
    blog: "https://medium.com/@marginpankam/wanchanberta-thai-grammarly-5010671797c7"
---

![image](/images/2022/35/01.jpg)

- โมเดลแก้การสะกดคำภาษาไทยด้วยเทคนิค tagging and masking โดยอาศัย WangchanBERTa เป็นโมเดลพื้นฐาน,
- ปรับจูบนชุดข้อมูล VISTEC-TP-TH-2021 (https://github.com/mrpeerat/OSKut/blob/main/VISTEC-TP-TH-2021) ประกอบด้วยการสะกดคำผิด เช่น ตัวอักษรซ้ำ; มากกกกกก (มาก), รักๆๆๆๆ (รัก ๆ), ไม้ยมกโดยไม่เว้นช่องว่า; ขอบคุณๆ (ขอบคุณ ๆ), คำย่อโดยไม่มีจุด; มิย (มิ.ย.), วรรณยุกต์หาย; แป๊ป (แปป), พิมพ์ตก; อุหนุน (อุดหนุน), จงใจพิมพ์ผิด; นะ (น้า), ณ๊อง (น้อง), พิมพ์ไม่ครบ; อลัง (อลังการ), แบต (แบตเตอรี) เป็นต้น รวม 42,893 ประโยคที่มีการสะกดผิด,
- ทำความสะอาดข้อมูลโดย เปลี่ยนรูปแบบประโยคจาก "สวัสดี|<msp value=”ครับ”>ค้าบ</msp>|พี่|<ne>จอม</ne>" เป็น "สวัสดี^ครับ$พี่จอม", เพิ่ม token สำหรับคำที่สะกดถูกเพื่อให้สามารถเติมคำได้ใน token เดียว, หาก token ที่สะกดผิดมีมากกว่าที่สะกดถูก ให้เติม _ ไปให้ครบเท่ากัน,
- ทดลองใช้ hunspell, seq2seq และ tagging and masking,
- tagging and masking ทำได้ดีที่สุด; โมเดลทำงานด้วยการชี้เป้า token ที่สะกดผิด (tagging; token classification) แล้วแทนที่ด้วย mask token จากนั้นให้โมเดลเดาว่า mask นั้นควรจะเป็นอะไร (masking),
- ได้ accuracy 28.1% / F1 score 0.256 เทียบกับ hunspell และ seq2seq ที่แทบทายไม่ถูกเลย; ถ้าดูจาก BLEU รายประโยค จาก 1,000 ประโยคใน test set โมเดล tagging and masking แก้ถูก 386 ประโยค

### แรงจูงในในการเข้าร่วมโครงการ (จากใบสมัครเข้าร่วมเมื่อ 10 สัปดาห์ที่แล้ว)

> "เราให้นิยามตัวเองว่าเป็นคนที่มีความพยายามต่องานที่ทำอยู่เสมอ จึงมั่นใจได้ว่าเราจะทำโปรเจคนี้อย่างเต็มความสามารถ เรามีความรู้ในการเขียนโปรแกรมภาษา python มาจากการศึกษาด้วยตนเองเพื่อทำ project ในโรงเรียนและมีความกระตือรือร้นที่จะเรียนรู้อีก เรายังได้ทำการศึกษาการเขียนโปรแกรมมาหลากหลายผ่านการเข้าค่ายโอลิมปิกวิชาการคอมพิวเตอร์ค่าย 2 ที่ทำให้เราได้เข้าใจ algorithm ที่หลากหลาย เราได้ร่วมพัฒนาโครงการเครื่องให้อาหารแมวที่ควบคุมบน Web Application และทำงานร่วมกับระบบ IoT โดยตลอดเวลาที่ทำงานเหล่านั้นเราศึกษาบนเว็บต่างประเทศจึงสามารถอ่าน, แปล, และทำความเข้าใจบทความหรือ paper ภาษาอังกฤษได้ดีมาก เรามีแรงบันดาลใจในการสร้าง AI แก้ปัญหาในชีวิตประจำวัน แม้จะเป็นปัญหาเฉพาะกลุ่มแต่ก็สามารถสร้างความแปลกใหม่ได้ เราคาดหวังอย่างยิ่งว่าจะได้รับโอกาสในการทำความฝันนั้นให้เป็นจริง  ปฏิเสธไม่ได้ว่า Artificial Intelligence ได้เข้ามาบทบาทอย่างมากในปัจจุบัน ทั้งช่วยย่นการทำงานของมนุษย์ ช่วยจำแนกหรือวิเคราะห์ข้อมูลที่ซับซ้อน แนะนำ content ที่เกี่ยวข้อง หรือแม้แต่ช่วยตัดสินใจ แต่ก็ใช่ว่า AI จะสามารถทำได้ทุกอย่างหรือแม้แต่การทำงานออกมาได้ perfect 100% ก็เป็นไปได้ยากหากขาด dataset , การจัดการข้อมูลที่ดี หรือ วิธีการ train model ที่เหมาะสม ซึ่งสิ่งนี้จำเป็นต้องศึกษาเพิ่มเติมกว่าความรู้ในม.ปลายไปมาก และจำเป็นต้องพึ่งพาผู้ที่มีประสบการณ์มากกว่า  เราสนใจโครงการ AI Builder ตั้งแต่ปีที่แล้ว แม้จะไม่ผ่านรอบคัดเลือกตัวจริงแต่ก็ได้ศึกษาเนื้อหาไปบ้างในแบบของนักเรียน sit-in หลังจากเห็นโครงงานของเพื่อนหลายคนก็ทำให้เรามีไฟที่อยากจะมาลองสมัครรอบของปีนี้อีก! AI Builder มีเนื้อหาที่เข้มข้นและสิ่งที่สำคัญคือการมี mentor ที่เชี่ยวชาญ และกลุ่มเพื่อนเข้ามาช่วยให้คำปรึกษา เราจึงคิดว่าหากได้เข้าร่วมโครงการนี้แล้ว คงจะได้พัฒนาฝีมือตัวเองให้ดีขึ้นและเข้าใจถึงการพัฒนาโปรเจค AI อย่างเต็มรูปแบบจนอาจสามารถตกตะกอนความรู้และถ่ายทอดให้ผู้อื่นได้ในภายหลัง"