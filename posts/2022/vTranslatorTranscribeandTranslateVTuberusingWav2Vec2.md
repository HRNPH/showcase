---
date: "11-7-22"
title: "vTranslator: Transcribe and Translate VTuber using Wav2Vec2"
builder: "ธนภณ ทองจำนงค์ (ธันย์)"
builder_info: ""
thumbnail: "/images/2022/31/01.jpg"
links:
    github: "https://github.com/thunni-noi/vTranslator-prototype"
    facebook: "https://facebook.com/aibuildersx/posts/412504900917955"
    blog: "https://medium.com/@thunninoi/vtranslator-vtuber-speech-recognition-with-wav2vec2-cba2e2c4a6df"
---

![image](/images/2022/31/01.jpg)

- vTranslator คือสคริปต์ที่จะ generate ซับไตเติลของคลิปนั้นๆออกมาเป็นภาษาที่ต้องการ โดยเป็นการรวมกันระหว่างตัว Speech-Recognition Wav2Vec2 และตัว Google Translate เพื่อสร้างไฟล์ซับไตเติล (.srt) ขึ้นมา โดย model Wav2Vec2 ที่นำมาใช้นั้นจะถูก fine-tuned โดยใช้เสียงของ VTuber Hololive เป็นหลัก!,
- แรงบันดาลใจจากการชอบดู VTuber แต่ไม่เข้าใจภาษาญี่ปุ่น ส่วนใหญ่ดูผ่านคนแปลตาม YouTube; อยากดูให้เข้าใจแบบถ่ายทอดสด,
- ชุดข้อมูลหาจากคลิปสั้นๆของ Hololive ข้อดีคือมี timestamp ชัดเจน-ความยาวเหมาะแก่การเทรนโมเดล; ใช้คลิปจากช่องอื่นบางส่วนโดยการทำ OCR ด้วยมือ, "
- ทำความสะอาดช้อมูล เช่น ตัดการใช้อักษร/สัญลักษณ์เพื่ออธิบายสิ่งที่ตัวละครกำลังทำ-ส่วนใหญ่จะไม่มีเสียงพูด ( (^_^), (O.O), ฯลฯ ), สัญลักษณ์แสดงอารมณ์ ( :(, :D, ฯลฯ ), ลบไฟล์เสียงที่เปิดไม่ได้, เปลี่ยนตัวอักษรเป็น hiragana ทั้งหมดด้วย pykakasi",
- ใช้โมเดลพื้นฐาน ได้แก่ vumichien/wav2vec2-large-xlsr-japanese-hiragana (ปรับจูนบน Common Voice และ Japanese speech corpus of Saruwatari-lab) และ ttop324/wav2vec2-live-japanese (ปรับจูนบน Common Voice, JSUT, CSS10, TEDxJP-10K, JVS และ JSS),
- การปรับจูนกับชุดข้อมูล VTuber ทำให้ได้ WER 0.1884

### แรงจูงในในการเข้าร่วมโครงการ (จากใบสมัครเข้าร่วมเมื่อ 10 สัปดาห์ที่แล้ว)

> "เราให้นิยามตัวเองว่าเป็นคนที่มีความพยายามต่องานที่ทำอยู่เสมอ จึงมั่นใจได้ว่าเราจะทำโปรเจคนี้อย่างเต็มความสามารถ เรามีความรู้ในการเขียนโปรแกรมภาษา python มาจากการศึกษาด้วยตนเองเพื่อทำ project ในโรงเรียนและมีความกระตือรือร้นที่จะเรียนรู้อีก เรายังได้ทำการศึกษาการเขียนโปรแกรมมาหลากหลายผ่านการเข้าค่ายโอลิมปิกวิชาการคอมพิวเตอร์ค่าย 2 ที่ทำให้เราได้เข้าใจ algorithm ที่หลากหลาย เราได้ร่วมพัฒนาโครงการเครื่องให้อาหารแมวที่ควบคุมบน Web Application และทำงานร่วมกับระบบ IoT โดยตลอดเวลาที่ทำงานเหล่านั้นเราศึกษาบนเว็บต่างประเทศจึงสามารถอ่าน, แปล, และทำความเข้าใจบทความหรือ paper ภาษาอังกฤษได้ดีมาก เรามีแรงบันดาลใจในการสร้าง AI แก้ปัญหาในชีวิตประจำวัน แม้จะเป็นปัญหาเฉพาะกลุ่มแต่ก็สามารถสร้างความแปลกใหม่ได้ เราคาดหวังอย่างยิ่งว่าจะได้รับโอกาสในการทำความฝันนั้นให้เป็นจริง  ปฏิเสธไม่ได้ว่า Artificial Intelligence ได้เข้ามาบทบาทอย่างมากในปัจจุบัน ทั้งช่วยย่นการทำงานของมนุษย์ ช่วยจำแนกหรือวิเคราะห์ข้อมูลที่ซับซ้อน แนะนำ content ที่เกี่ยวข้อง หรือแม้แต่ช่วยตัดสินใจ แต่ก็ใช่ว่า AI จะสามารถทำได้ทุกอย่างหรือแม้แต่การทำงานออกมาได้ perfect 100% ก็เป็นไปได้ยากหากขาด dataset , การจัดการข้อมูลที่ดี หรือ วิธีการ train model ที่เหมาะสม ซึ่งสิ่งนี้จำเป็นต้องศึกษาเพิ่มเติมกว่าความรู้ในม.ปลายไปมาก และจำเป็นต้องพึ่งพาผู้ที่มีประสบการณ์มากกว่า  เราสนใจโครงการ AI Builder ตั้งแต่ปีที่แล้ว แม้จะไม่ผ่านรอบคัดเลือกตัวจริงแต่ก็ได้ศึกษาเนื้อหาไปบ้างในแบบของนักเรียน sit-in หลังจากเห็นโครงงานของเพื่อนหลายคนก็ทำให้เรามีไฟที่อยากจะมาลองสมัครรอบของปีนี้อีก! AI Builder มีเนื้อหาที่เข้มข้นและสิ่งที่สำคัญคือการมี mentor ที่เชี่ยวชาญ และกลุ่มเพื่อนเข้ามาช่วยให้คำปรึกษา เราจึงคิดว่าหากได้เข้าร่วมโครงการนี้แล้ว คงจะได้พัฒนาฝีมือตัวเองให้ดีขึ้นและเข้าใจถึงการพัฒนาโปรเจค AI อย่างเต็มรูปแบบจนอาจสามารถตกตะกอนความรู้และถ่ายทอดให้ผู้อื่นได้ในภายหลัง"