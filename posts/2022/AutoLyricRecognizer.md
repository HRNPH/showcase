---
date: "8-7-22"
title: "Auto Lyric Recognizer"
builder: "กิตติพงศ์ เทพอยู่ (ปืน)"
builder_info: ""
thumbnail: "/images/2022/28/01.jpg"
links:
    github: "https://github.com/KittpongT/auto_lyric_recognize"
    facebook: "https://facebook.com/aibuildersx/posts/410400524461726"
    blog: "https://medium.com/@puenkittipongtapyou/ai-%E0%B8%96%E0%B8%AD%E0%B8%94%E0%B9%80%E0%B8%AA%E0%B8%B5%E0%B8%A2%E0%B8%87%E0%B8%A3%E0%B9%89%E0%B8%AD%E0%B8%87%E0%B8%A0%E0%B8%B2%E0%B8%A9%E0%B8%B2%E0%B9%84%E0%B8%97%E0%B8%A2-speech-to-text-%E0%B8%89%E0%B8%9A%E0%B8%B1%E0%B8%9A%E0%B8%A1%E0%B8%B7%E0%B8%AD%E0%B9%83%E0%B8%AB%E0%B8%A1%E0%B9%88-fcca46eeb3df"
---

![image](/images/2022/28/01.jpg)

- โมเดลถอดคำร้องเพลงไทยจากไฟล์เสียงหรือลิ้งค์ YouTube โดยตรง ด้วย Wav2Vec2 ที่ถูกปรับจูน,
- ใช้ข้อมูล 50 เพลงยอดฮิตบน YouTube ตามยอดคนฟังเป็นความยาว 150 นาที,
- แยกเสียงเพลงออกจากเนื้อร้องด้วย Spleeter; ตัดเป็นคลิปละ 2-6 วินาทีเพื่อให้เหมาะกับการเทรนโมเดล,
- พบปัญหาเนื้อเพลงที่เป็นข้อความไม่ตรงกับเสียง; แก้ปัญหาด้วยการตัดมือแบ่งกับน้องนนนี่ เพื่อนในโครงการ,
- ทำความสะอาดเครื่องหมายพิเศษเข้ามาด้วย เช่น . , ที่เกิดจาการเชื่อมต่อประโยคต่างๆในเนื้อเพลง; เปลี่ยน ๆ เป็นการเพิ่มคำซ้ำในประโยคเช่น สิ่งต่างๆ เป็น สิ่งต่างต่าง; เปลี่ยน สระ แ ที่มักถูกเขียนในรูปของสระ เ เ เเละสระ ำ เป็น ํ า,
- แบ่ง train-valid-test ที่ 50:25:25,
- ใช้ airesearch/wav2vec2-large-xlsr-53-th ที่ถูกเทรนบน Common Voice 7 เป็นโมเดลพื้นฐาน,
- วัดผลด้วย WER (ตัดคำด้วย newmm ของ PyThaiNLP) และ CER; ทำได้ดีกว่า airesearch/wav2vec2-large-xlsr-53-th ประมาณ 3-4 เท่าบน test set

### แรงจูงในในการเข้าร่วมโครงการ (จากใบสมัครเข้าร่วมเมื่อ 10 สัปดาห์ที่แล้ว)

> "เราให้นิยามตัวเองว่าเป็นคนที่มีความพยายามต่องานที่ทำอยู่เสมอ จึงมั่นใจได้ว่าเราจะทำโปรเจคนี้อย่างเต็มความสามารถ เรามีความรู้ในการเขียนโปรแกรมภาษา python มาจากการศึกษาด้วยตนเองเพื่อทำ project ในโรงเรียนและมีความกระตือรือร้นที่จะเรียนรู้อีก เรายังได้ทำการศึกษาการเขียนโปรแกรมมาหลากหลายผ่านการเข้าค่ายโอลิมปิกวิชาการคอมพิวเตอร์ค่าย 2 ที่ทำให้เราได้เข้าใจ algorithm ที่หลากหลาย เราได้ร่วมพัฒนาโครงการเครื่องให้อาหารแมวที่ควบคุมบน Web Application และทำงานร่วมกับระบบ IoT โดยตลอดเวลาที่ทำงานเหล่านั้นเราศึกษาบนเว็บต่างประเทศจึงสามารถอ่าน, แปล, และทำความเข้าใจบทความหรือ paper ภาษาอังกฤษได้ดีมาก เรามีแรงบันดาลใจในการสร้าง AI แก้ปัญหาในชีวิตประจำวัน แม้จะเป็นปัญหาเฉพาะกลุ่มแต่ก็สามารถสร้างความแปลกใหม่ได้ เราคาดหวังอย่างยิ่งว่าจะได้รับโอกาสในการทำความฝันนั้นให้เป็นจริง  ปฏิเสธไม่ได้ว่า Artificial Intelligence ได้เข้ามาบทบาทอย่างมากในปัจจุบัน ทั้งช่วยย่นการทำงานของมนุษย์ ช่วยจำแนกหรือวิเคราะห์ข้อมูลที่ซับซ้อน แนะนำ content ที่เกี่ยวข้อง หรือแม้แต่ช่วยตัดสินใจ แต่ก็ใช่ว่า AI จะสามารถทำได้ทุกอย่างหรือแม้แต่การทำงานออกมาได้ perfect 100% ก็เป็นไปได้ยากหากขาด dataset , การจัดการข้อมูลที่ดี หรือ วิธีการ train model ที่เหมาะสม ซึ่งสิ่งนี้จำเป็นต้องศึกษาเพิ่มเติมกว่าความรู้ในม.ปลายไปมาก และจำเป็นต้องพึ่งพาผู้ที่มีประสบการณ์มากกว่า  เราสนใจโครงการ AI Builder ตั้งแต่ปีที่แล้ว แม้จะไม่ผ่านรอบคัดเลือกตัวจริงแต่ก็ได้ศึกษาเนื้อหาไปบ้างในแบบของนักเรียน sit-in หลังจากเห็นโครงงานของเพื่อนหลายคนก็ทำให้เรามีไฟที่อยากจะมาลองสมัครรอบของปีนี้อีก! AI Builder มีเนื้อหาที่เข้มข้นและสิ่งที่สำคัญคือการมี mentor ที่เชี่ยวชาญ และกลุ่มเพื่อนเข้ามาช่วยให้คำปรึกษา เราจึงคิดว่าหากได้เข้าร่วมโครงการนี้แล้ว คงจะได้พัฒนาฝีมือตัวเองให้ดีขึ้นและเข้าใจถึงการพัฒนาโปรเจค AI อย่างเต็มรูปแบบจนอาจสามารถตกตะกอนความรู้และถ่ายทอดให้ผู้อื่นได้ในภายหลัง"