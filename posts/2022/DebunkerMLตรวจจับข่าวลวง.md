---
date: "22-7-22"
title: "Debunker: ML ตรวจจับข่าวลวง"
builder: "นิธิวัฒน์ สิริรัตนชัยกุล (ตง)"
builder_info: ""
thumbnail: "/images/2022/42/01.jpg"
links:
    github: "https://github.com/nitsirs/debunker"
    facebook: "https://facebook.com/aibuildersx/posts/419846963517082"
    blog: "https://medium.com/@nitsirs/detecting-thai-fake-news-with-machine-learning-5c1bb3430bf3"
---

![image](/images/2022/42/01.jpg)

- โมเดลแยกแยะข่าวปลอมประเภทสาธารณสุข,
- ใช้ข้อมูลข่าวจริง (2,081 ข่าว) และข่าวเท็จ (2,570 ข่าว) จากชุดข้อมูล LimeSoda (ไม่ใช้ข่าวที่ยังไม่ได้รับการยืนยัน); พยายามหาข้อมูลจากแหล่งอื่นด้วย OCR แล้วแต่ไมไ่ด้ผลดีเท่าที่ควร,
- ทดลองกับ WangchanBERTa และ Linear/LSTM head โดยมีและไม่มี backtranslation ได้ผลดีประมาณ F1 0.89-0.91,
- พบว่าโมเดลที่ทำได้ดีที่สุดในบริบทการแยะแยะประโยคสั้นๆเช่นกรณีนี้คือ tf-idf + SVM ที่ F1 0.92,
- ใช้ LIME เพื่อทำ error analysis ว่าโมเดลใช้อะไรตัดสินว่าเป็นข่าวปลอม ข้อสรุปคือสำหรับโมเดลที่ใช้ keyword ในการแยะแยะเช่น tfidf + SVM นั้นการมี keyword ที่ปรากฎบ่อยในข่าวปลอมอาจจะส่งผลให้โมเดลผิดพลาด เช่น รักษามะเร็ง ลูกหลานของเรา ฯลฯ

### แรงจูงในในการเข้าร่วมโครงการ (จากใบสมัครเข้าร่วมเมื่อ 10 สัปดาห์ที่แล้ว)

> "เราให้นิยามตัวเองว่าเป็นคนที่มีความพยายามต่องานที่ทำอยู่เสมอ จึงมั่นใจได้ว่าเราจะทำโปรเจคนี้อย่างเต็มความสามารถ เรามีความรู้ในการเขียนโปรแกรมภาษา python มาจากการศึกษาด้วยตนเองเพื่อทำ project ในโรงเรียนและมีความกระตือรือร้นที่จะเรียนรู้อีก เรายังได้ทำการศึกษาการเขียนโปรแกรมมาหลากหลายผ่านการเข้าค่ายโอลิมปิกวิชาการคอมพิวเตอร์ค่าย 2 ที่ทำให้เราได้เข้าใจ algorithm ที่หลากหลาย เราได้ร่วมพัฒนาโครงการเครื่องให้อาหารแมวที่ควบคุมบน Web Application และทำงานร่วมกับระบบ IoT โดยตลอดเวลาที่ทำงานเหล่านั้นเราศึกษาบนเว็บต่างประเทศจึงสามารถอ่าน, แปล, และทำความเข้าใจบทความหรือ paper ภาษาอังกฤษได้ดีมาก เรามีแรงบันดาลใจในการสร้าง AI แก้ปัญหาในชีวิตประจำวัน แม้จะเป็นปัญหาเฉพาะกลุ่มแต่ก็สามารถสร้างความแปลกใหม่ได้ เราคาดหวังอย่างยิ่งว่าจะได้รับโอกาสในการทำความฝันนั้นให้เป็นจริง  ปฏิเสธไม่ได้ว่า Artificial Intelligence ได้เข้ามาบทบาทอย่างมากในปัจจุบัน ทั้งช่วยย่นการทำงานของมนุษย์ ช่วยจำแนกหรือวิเคราะห์ข้อมูลที่ซับซ้อน แนะนำ content ที่เกี่ยวข้อง หรือแม้แต่ช่วยตัดสินใจ แต่ก็ใช่ว่า AI จะสามารถทำได้ทุกอย่างหรือแม้แต่การทำงานออกมาได้ perfect 100% ก็เป็นไปได้ยากหากขาด dataset , การจัดการข้อมูลที่ดี หรือ วิธีการ train model ที่เหมาะสม ซึ่งสิ่งนี้จำเป็นต้องศึกษาเพิ่มเติมกว่าความรู้ในม.ปลายไปมาก และจำเป็นต้องพึ่งพาผู้ที่มีประสบการณ์มากกว่า  เราสนใจโครงการ AI Builder ตั้งแต่ปีที่แล้ว แม้จะไม่ผ่านรอบคัดเลือกตัวจริงแต่ก็ได้ศึกษาเนื้อหาไปบ้างในแบบของนักเรียน sit-in หลังจากเห็นโครงงานของเพื่อนหลายคนก็ทำให้เรามีไฟที่อยากจะมาลองสมัครรอบของปีนี้อีก! AI Builder มีเนื้อหาที่เข้มข้นและสิ่งที่สำคัญคือการมี mentor ที่เชี่ยวชาญ และกลุ่มเพื่อนเข้ามาช่วยให้คำปรึกษา เราจึงคิดว่าหากได้เข้าร่วมโครงการนี้แล้ว คงจะได้พัฒนาฝีมือตัวเองให้ดีขึ้นและเข้าใจถึงการพัฒนาโปรเจค AI อย่างเต็มรูปแบบจนอาจสามารถตกตะกอนความรู้และถ่ายทอดให้ผู้อื่นได้ในภายหลัง"