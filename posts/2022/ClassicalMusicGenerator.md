---
date: "24-7-22"
title: "Classical Music Generator"
builder: "มณิสรา แซ่จัน (ฟิล์ม)"
builder_info: ""
thumbnail: "/images/2022/44/01.jpg"
links:
    github: "https://github.com/ManissaraZ0/AI-Builders-Deploy"
    facebook: "https://facebook.com/aibuildersx/posts/421598560008589"
    blog: "https://medium.com/@manissara2548/classical-music-generator-d9fc911abc9c"
---

![image](/images/2022/44/01.jpg)

- โมเดลแต่งเพลงคลาสสิคด้วย autoregressive LSTM,
- แรงบันดาลใจคืออยากมีเพลงที่ทำขึ้นมาไม่ซ้ำใครและเป็นของเราเอง แต่เราไม่จำเป็นต้องเล่นดนตรีด้วยตัวเอง,
- เลือกดนตรีคลาสสิคเนื่องจากมีไฟล์ MIDI ที่แสดงข้อมูลทางดนตรี (duration, pitch, step) ไว้เพียงพอแก่การเทรน,
- ใช้ข้อมูลทั้งหมดจาก http://www.piano-midi.de/,
- ใช้ LSTM 1 layer เพื่อทำนาย pitch (โน้ตมี 128 ชนิด), duration (ระยะเวลาที่กดโน้ต) และ step (ระยะห่างจากโน้ตตัวหน้า)

### แรงจูงในในการเข้าร่วมโครงการ (จากใบสมัครเข้าร่วมเมื่อ 10 สัปดาห์ที่แล้ว)

> "เราให้นิยามตัวเองว่าเป็นคนที่มีความพยายามต่องานที่ทำอยู่เสมอ จึงมั่นใจได้ว่าเราจะทำโปรเจคนี้อย่างเต็มความสามารถ เรามีความรู้ในการเขียนโปรแกรมภาษา python มาจากการศึกษาด้วยตนเองเพื่อทำ project ในโรงเรียนและมีความกระตือรือร้นที่จะเรียนรู้อีก เรายังได้ทำการศึกษาการเขียนโปรแกรมมาหลากหลายผ่านการเข้าค่ายโอลิมปิกวิชาการคอมพิวเตอร์ค่าย 2 ที่ทำให้เราได้เข้าใจ algorithm ที่หลากหลาย เราได้ร่วมพัฒนาโครงการเครื่องให้อาหารแมวที่ควบคุมบน Web Application และทำงานร่วมกับระบบ IoT โดยตลอดเวลาที่ทำงานเหล่านั้นเราศึกษาบนเว็บต่างประเทศจึงสามารถอ่าน, แปล, และทำความเข้าใจบทความหรือ paper ภาษาอังกฤษได้ดีมาก เรามีแรงบันดาลใจในการสร้าง AI แก้ปัญหาในชีวิตประจำวัน แม้จะเป็นปัญหาเฉพาะกลุ่มแต่ก็สามารถสร้างความแปลกใหม่ได้ เราคาดหวังอย่างยิ่งว่าจะได้รับโอกาสในการทำความฝันนั้นให้เป็นจริง  ปฏิเสธไม่ได้ว่า Artificial Intelligence ได้เข้ามาบทบาทอย่างมากในปัจจุบัน ทั้งช่วยย่นการทำงานของมนุษย์ ช่วยจำแนกหรือวิเคราะห์ข้อมูลที่ซับซ้อน แนะนำ content ที่เกี่ยวข้อง หรือแม้แต่ช่วยตัดสินใจ แต่ก็ใช่ว่า AI จะสามารถทำได้ทุกอย่างหรือแม้แต่การทำงานออกมาได้ perfect 100% ก็เป็นไปได้ยากหากขาด dataset , การจัดการข้อมูลที่ดี หรือ วิธีการ train model ที่เหมาะสม ซึ่งสิ่งนี้จำเป็นต้องศึกษาเพิ่มเติมกว่าความรู้ในม.ปลายไปมาก และจำเป็นต้องพึ่งพาผู้ที่มีประสบการณ์มากกว่า  เราสนใจโครงการ AI Builder ตั้งแต่ปีที่แล้ว แม้จะไม่ผ่านรอบคัดเลือกตัวจริงแต่ก็ได้ศึกษาเนื้อหาไปบ้างในแบบของนักเรียน sit-in หลังจากเห็นโครงงานของเพื่อนหลายคนก็ทำให้เรามีไฟที่อยากจะมาลองสมัครรอบของปีนี้อีก! AI Builder มีเนื้อหาที่เข้มข้นและสิ่งที่สำคัญคือการมี mentor ที่เชี่ยวชาญ และกลุ่มเพื่อนเข้ามาช่วยให้คำปรึกษา เราจึงคิดว่าหากได้เข้าร่วมโครงการนี้แล้ว คงจะได้พัฒนาฝีมือตัวเองให้ดีขึ้นและเข้าใจถึงการพัฒนาโปรเจค AI อย่างเต็มรูปแบบจนอาจสามารถตกตะกอนความรู้และถ่ายทอดให้ผู้อื่นได้ในภายหลัง"