---
date: "17-7-22"
title: "Sick Pig Classifier"
builder: "ภวัต ลีชาแสน (บีม)"
builder_info: ""
thumbnail: "/images/2022/37/01.jpg"
links:
    github: "https://github.com/Igonazio/Sick-Pig-Classifier"
    facebook: "https://facebook.com/aibuildersx/posts/416533550515090"
    blog: "https://medium.com/@beamsisb/sick-pig-classifier-394db89c3c5d"
---

![image](/images/2022/37/01.jpg)

- โมเดลแยกแยะรูปหมูป่วยด้วย ResNet-18; แรงบันดาลใจจากข่าวโรคอหิวาต์แอฟริกาในสุกร (African swine fever : ASF) ระบาดช่วงต้นปี 2022,
- ต้องการโมเดลที่ขนาดเล็กสามารถใช้งานได้ง่าย และมีความแม่นยำเพียงพอในการทุ่นแรงมนุษย์ โดยอาจไม่แม่นยำเท่ามนุษย์เนื่องจากการวินิฉัยโรคใช้มากกว่าการมองเห็น,
- สร้างชุดข้อมูลจากการ scrape รูปจากอินเตอร์เน็ต; พบปัญหารูปหมูป่วยหาได้ยาก และรูปหมูไม่ป่วยบางครั้งมีรูปที่ไม่เกี่ยวข้อง เช่น การ์ตูน Peppa Pig ติดมาด้วย; ได้รูปหมูป่วยทั้งหมด 141 รูป หมูไม่ป่วย 370 รูป,
- ResNet-18 ได้ผลดีที่สุดบน test set จำนวน 154 รูป ได้ micro-averaged F1 ที่ 0.84; เทียบกับ baseline การทายว่าทุกตัวไม่ป่วยที่ 0.82 (แน่นอนว่าในกรณีนี้ recall ของหมูป่วยเป็น 0) และ CNN ที่ 0.63,
- โมเดลที่ดีที่สุดมี recall (จำนวนหมูป่วยที่ทายถูก / จำนวนหมูป่วยทั้งหมด) สูงถึง 0.88 ซึ่งน่าจะเพียงพอสำหรับการช่วยคนเฝ้าระวังในฟาร์ม,
- จำเป็นต้องทดลองกับภาพจริงในฟาร์ม เพื่อพัฒนาสู่ระบบใช้งานจริง

### แรงจูงในในการเข้าร่วมโครงการ (จากใบสมัครเข้าร่วมเมื่อ 10 สัปดาห์ที่แล้ว)

> "เราให้นิยามตัวเองว่าเป็นคนที่มีความพยายามต่องานที่ทำอยู่เสมอ จึงมั่นใจได้ว่าเราจะทำโปรเจคนี้อย่างเต็มความสามารถ เรามีความรู้ในการเขียนโปรแกรมภาษา python มาจากการศึกษาด้วยตนเองเพื่อทำ project ในโรงเรียนและมีความกระตือรือร้นที่จะเรียนรู้อีก เรายังได้ทำการศึกษาการเขียนโปรแกรมมาหลากหลายผ่านการเข้าค่ายโอลิมปิกวิชาการคอมพิวเตอร์ค่าย 2 ที่ทำให้เราได้เข้าใจ algorithm ที่หลากหลาย เราได้ร่วมพัฒนาโครงการเครื่องให้อาหารแมวที่ควบคุมบน Web Application และทำงานร่วมกับระบบ IoT โดยตลอดเวลาที่ทำงานเหล่านั้นเราศึกษาบนเว็บต่างประเทศจึงสามารถอ่าน, แปล, และทำความเข้าใจบทความหรือ paper ภาษาอังกฤษได้ดีมาก เรามีแรงบันดาลใจในการสร้าง AI แก้ปัญหาในชีวิตประจำวัน แม้จะเป็นปัญหาเฉพาะกลุ่มแต่ก็สามารถสร้างความแปลกใหม่ได้ เราคาดหวังอย่างยิ่งว่าจะได้รับโอกาสในการทำความฝันนั้นให้เป็นจริง  ปฏิเสธไม่ได้ว่า Artificial Intelligence ได้เข้ามาบทบาทอย่างมากในปัจจุบัน ทั้งช่วยย่นการทำงานของมนุษย์ ช่วยจำแนกหรือวิเคราะห์ข้อมูลที่ซับซ้อน แนะนำ content ที่เกี่ยวข้อง หรือแม้แต่ช่วยตัดสินใจ แต่ก็ใช่ว่า AI จะสามารถทำได้ทุกอย่างหรือแม้แต่การทำงานออกมาได้ perfect 100% ก็เป็นไปได้ยากหากขาด dataset , การจัดการข้อมูลที่ดี หรือ วิธีการ train model ที่เหมาะสม ซึ่งสิ่งนี้จำเป็นต้องศึกษาเพิ่มเติมกว่าความรู้ในม.ปลายไปมาก และจำเป็นต้องพึ่งพาผู้ที่มีประสบการณ์มากกว่า  เราสนใจโครงการ AI Builder ตั้งแต่ปีที่แล้ว แม้จะไม่ผ่านรอบคัดเลือกตัวจริงแต่ก็ได้ศึกษาเนื้อหาไปบ้างในแบบของนักเรียน sit-in หลังจากเห็นโครงงานของเพื่อนหลายคนก็ทำให้เรามีไฟที่อยากจะมาลองสมัครรอบของปีนี้อีก! AI Builder มีเนื้อหาที่เข้มข้นและสิ่งที่สำคัญคือการมี mentor ที่เชี่ยวชาญ และกลุ่มเพื่อนเข้ามาช่วยให้คำปรึกษา เราจึงคิดว่าหากได้เข้าร่วมโครงการนี้แล้ว คงจะได้พัฒนาฝีมือตัวเองให้ดีขึ้นและเข้าใจถึงการพัฒนาโปรเจค AI อย่างเต็มรูปแบบจนอาจสามารถตกตะกอนความรู้และถ่ายทอดให้ผู้อื่นได้ในภายหลัง"