---
date: "30-7-22"
title: "Learn Chinese Faster by Using Handwritten Chinese Character Recognition (HCCR)"
builder: "ภควุฒิ ธรรมาวุฒิกุล (Army)"
builder_info: ""
thumbnail: "/images/2022/50/01.jpg"
links:
    github: "https://github.com/GithubArmy/Handwritten-Chinese-Character-Recognition"
    facebook: "https://facebook.com/aibuildersx/posts/429664732535305"
    blog: "https://medium.com/@army.prakawut/learn-chinese-faster-by-using-handwritten-chinese-character-recognition-hccr-67b23c63fb9"
---

![image](/images/2022/50/01.jpg)

- โมเดลทำนายตัวอักษรภาษาจีนจากลายมือ 1,059 ตัวใน HSK4 และ 7,330 ตัวที่ใช้บ่อยด้วย resnet34; ใช้ได้ทั้งทาง webapp และบน Raspberry Pi,
- ชุดข้อมูลจาก Institute of Automation of Chinese Academy of Sciences; แปลงเป็น png ในชุดข้อมูล pascalbliem/handwritten-chinese-character-hanzi-datasets บน Kaggle,
- ข้อมูลแบ่งเป็น train ประมาณ 600 รูปต่อตัวอักษรและ test ประมาณ 140 รูปต่อตัวอักษร,
- เทรนโมเดล ResNet18, ResNet34 และ MobileNetV2 ด้วย GPU บนโน้ตบุ๊คของตัวเอง,
- ได้ accuracy 97.3% บนชุดข้อมูล HSK4 (1,059 ตัวอักษร) และ 94.4% บนชุดข้อมูล 7,330 ตัวอักษร,
- ศึกษาคุณภาพของโมเดลด้วยการให้คน 15 คนลองใช้ webapp บน Huggingface ค้นพบว่าการเขียนผิด เช่น องศาของเส้น มีผลต่อความมั่นใจของโมเดล; โมเดลที่เทรนบนชุดข้อมูล 7,330 ตัวอักษรมีตัวอักษรที่ไม่ใช่อักษรจีน เช่น\u3000≠ ถูกสับสนกับ\u3000半,
- พบว่าโมเดลทำนาย 一 (เลขหนึ่ง) ได้ยากมาก (ถูกเพียงหนึ่งในสิบครั้งโดยเฉลี่ย); เหตุผลคือภาพที่ถูกเทรนเป็นสี่เหลี่ยมผืนผ้า และเมื่อถูกบีบให้เป็นสี่เหลี่ยมจตุรัสระหว่างเทรนจึงทำให้ได้ผลที่ไม่ดี; แก้ไขด้วยการปรับขนาดให้ถูกต้อง,
- โมเดลสามารถใช้ได้ทั้งผ่าน webapp, Raspberry Pi 3b+ และ Raspberry Pi Zero 2w

### แรงจูงในในการเข้าร่วมโครงการ (จากใบสมัครเข้าร่วมเมื่อ 10 สัปดาห์ที่แล้ว)

> "เราให้นิยามตัวเองว่าเป็นคนที่มีความพยายามต่องานที่ทำอยู่เสมอ จึงมั่นใจได้ว่าเราจะทำโปรเจคนี้อย่างเต็มความสามารถ เรามีความรู้ในการเขียนโปรแกรมภาษา python มาจากการศึกษาด้วยตนเองเพื่อทำ project ในโรงเรียนและมีความกระตือรือร้นที่จะเรียนรู้อีก เรายังได้ทำการศึกษาการเขียนโปรแกรมมาหลากหลายผ่านการเข้าค่ายโอลิมปิกวิชาการคอมพิวเตอร์ค่าย 2 ที่ทำให้เราได้เข้าใจ algorithm ที่หลากหลาย เราได้ร่วมพัฒนาโครงการเครื่องให้อาหารแมวที่ควบคุมบน Web Application และทำงานร่วมกับระบบ IoT โดยตลอดเวลาที่ทำงานเหล่านั้นเราศึกษาบนเว็บต่างประเทศจึงสามารถอ่าน, แปล, และทำความเข้าใจบทความหรือ paper ภาษาอังกฤษได้ดีมาก เรามีแรงบันดาลใจในการสร้าง AI แก้ปัญหาในชีวิตประจำวัน แม้จะเป็นปัญหาเฉพาะกลุ่มแต่ก็สามารถสร้างความแปลกใหม่ได้ เราคาดหวังอย่างยิ่งว่าจะได้รับโอกาสในการทำความฝันนั้นให้เป็นจริง  ปฏิเสธไม่ได้ว่า Artificial Intelligence ได้เข้ามาบทบาทอย่างมากในปัจจุบัน ทั้งช่วยย่นการทำงานของมนุษย์ ช่วยจำแนกหรือวิเคราะห์ข้อมูลที่ซับซ้อน แนะนำ content ที่เกี่ยวข้อง หรือแม้แต่ช่วยตัดสินใจ แต่ก็ใช่ว่า AI จะสามารถทำได้ทุกอย่างหรือแม้แต่การทำงานออกมาได้ perfect 100% ก็เป็นไปได้ยากหากขาด dataset , การจัดการข้อมูลที่ดี หรือ วิธีการ train model ที่เหมาะสม ซึ่งสิ่งนี้จำเป็นต้องศึกษาเพิ่มเติมกว่าความรู้ในม.ปลายไปมาก และจำเป็นต้องพึ่งพาผู้ที่มีประสบการณ์มากกว่า  เราสนใจโครงการ AI Builder ตั้งแต่ปีที่แล้ว แม้จะไม่ผ่านรอบคัดเลือกตัวจริงแต่ก็ได้ศึกษาเนื้อหาไปบ้างในแบบของนักเรียน sit-in หลังจากเห็นโครงงานของเพื่อนหลายคนก็ทำให้เรามีไฟที่อยากจะมาลองสมัครรอบของปีนี้อีก! AI Builder มีเนื้อหาที่เข้มข้นและสิ่งที่สำคัญคือการมี mentor ที่เชี่ยวชาญ และกลุ่มเพื่อนเข้ามาช่วยให้คำปรึกษา เราจึงคิดว่าหากได้เข้าร่วมโครงการนี้แล้ว คงจะได้พัฒนาฝีมือตัวเองให้ดีขึ้นและเข้าใจถึงการพัฒนาโปรเจค AI อย่างเต็มรูปแบบจนอาจสามารถตกตะกอนความรู้และถ่ายทอดให้ผู้อื่นได้ในภายหลัง"