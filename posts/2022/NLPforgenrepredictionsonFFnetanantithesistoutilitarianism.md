---
date: "18-7-22"
title: "NLP for genre predictions on FFnet: an antithesis to utilitarianism"
builder: "zeiosis@"
builder_info: ""
thumbnail: "/images/2022/38/01.jpg"
links:
    github: "https://github.com/zeiosis/ffnet-summary-prediction"
    facebook: "https://facebook.com/aibuildersx/posts/417209980447447"
    blog: "https://medium.com/@cryingptosis/nlp-for-genre-predictions-on-ffnet-an-antithesis-to-utilitarianism-4380524ca1fc"
---

![image](/images/2022/38/01.jpg)

- โมเดลจำแนก genre ของ fan fiction จากบทคัดย่อด้วย BERT; แรงบันดาลใจคืออยากสร้างระบบแท้กอัตโนมัติให้ AO3 (ao3.org) เพราะแท้กปัจจุบันสร้างโดยผู้ใช้และคุณภาพไม่ค่อยดี,
- เลือก scrape ข้อมูลจาก FFNet (fanfiction.net) เพื่อเป็นชุดข้อมูล เนื่องจากแท้กใน FFNet นั้นคุณภาพเสมอต้นเสมอปลายกว่าและอนุญาตให้ใส่เพียง 2 แท้กต่อเรื่อง,
- เนื่องจากหนึ่ง fan fiction โดยทั่วไปแล้วมีมากกว่าหนึ่งแท้กจึงเลือกทำการวัดผลด้วย accuracy metric ที่ิคิดขึ้นเองคือ (% เรื่องที่มี 2 แท้กและทายถูกทั้ง 2 แท้ก) + 1/2 * (% เรื่องที่มี 1 แท้กและทายถูก) + 1/2 * (% เรื่องที่มี 2 แท้กแต่ทายถูกแค่ 1 แท้ก),
- เขียนสคริปท์สำหรับ scrape FFNet ขึ้นมาเองเนื่องจากไม่มี API อย่างเป็นทางการโดยเลือกเฉพาะเรื่องที่เป็นภาษาอังกฤษ, K->T-rated, เรื่องที่จบแล้ว และมาจากต้นฉบับที่มีงาน fan fiction อย่างน้อย 50k เรื่อง,
- พบว่ามีเพียง 8 genre หลักที่มีคนใช้เป็นแท้กคือ Romance, Humor, Drama, Hurt_Comfort, Adventure, Family, Angst, Friendship; แท้กมีความไม่สมดุลโดยเฉพาะ Romance ที่มีเยอะกว่าแท้กอื่นมาก,
- เทรนโมเดลเปรียบเทียบกับ pretrained หลาย iteration เช่น bart-large-mnli, distilbert-base-uncased-mnli และ distilbart-mnli-12-1; โมเดลที่ดีที่สุดได้ค่า accuracy ตามวิธีคิดด้านบนที่ 0.437 เทียบกับ baseline ที่ 0.269

### แรงจูงในในการเข้าร่วมโครงการ (จากใบสมัครเข้าร่วมเมื่อ 10 สัปดาห์ที่แล้ว)

> "เราให้นิยามตัวเองว่าเป็นคนที่มีความพยายามต่องานที่ทำอยู่เสมอ จึงมั่นใจได้ว่าเราจะทำโปรเจคนี้อย่างเต็มความสามารถ เรามีความรู้ในการเขียนโปรแกรมภาษา python มาจากการศึกษาด้วยตนเองเพื่อทำ project ในโรงเรียนและมีความกระตือรือร้นที่จะเรียนรู้อีก เรายังได้ทำการศึกษาการเขียนโปรแกรมมาหลากหลายผ่านการเข้าค่ายโอลิมปิกวิชาการคอมพิวเตอร์ค่าย 2 ที่ทำให้เราได้เข้าใจ algorithm ที่หลากหลาย เราได้ร่วมพัฒนาโครงการเครื่องให้อาหารแมวที่ควบคุมบน Web Application และทำงานร่วมกับระบบ IoT โดยตลอดเวลาที่ทำงานเหล่านั้นเราศึกษาบนเว็บต่างประเทศจึงสามารถอ่าน, แปล, และทำความเข้าใจบทความหรือ paper ภาษาอังกฤษได้ดีมาก เรามีแรงบันดาลใจในการสร้าง AI แก้ปัญหาในชีวิตประจำวัน แม้จะเป็นปัญหาเฉพาะกลุ่มแต่ก็สามารถสร้างความแปลกใหม่ได้ เราคาดหวังอย่างยิ่งว่าจะได้รับโอกาสในการทำความฝันนั้นให้เป็นจริง  ปฏิเสธไม่ได้ว่า Artificial Intelligence ได้เข้ามาบทบาทอย่างมากในปัจจุบัน ทั้งช่วยย่นการทำงานของมนุษย์ ช่วยจำแนกหรือวิเคราะห์ข้อมูลที่ซับซ้อน แนะนำ content ที่เกี่ยวข้อง หรือแม้แต่ช่วยตัดสินใจ แต่ก็ใช่ว่า AI จะสามารถทำได้ทุกอย่างหรือแม้แต่การทำงานออกมาได้ perfect 100% ก็เป็นไปได้ยากหากขาด dataset , การจัดการข้อมูลที่ดี หรือ วิธีการ train model ที่เหมาะสม ซึ่งสิ่งนี้จำเป็นต้องศึกษาเพิ่มเติมกว่าความรู้ในม.ปลายไปมาก และจำเป็นต้องพึ่งพาผู้ที่มีประสบการณ์มากกว่า  เราสนใจโครงการ AI Builder ตั้งแต่ปีที่แล้ว แม้จะไม่ผ่านรอบคัดเลือกตัวจริงแต่ก็ได้ศึกษาเนื้อหาไปบ้างในแบบของนักเรียน sit-in หลังจากเห็นโครงงานของเพื่อนหลายคนก็ทำให้เรามีไฟที่อยากจะมาลองสมัครรอบของปีนี้อีก! AI Builder มีเนื้อหาที่เข้มข้นและสิ่งที่สำคัญคือการมี mentor ที่เชี่ยวชาญ และกลุ่มเพื่อนเข้ามาช่วยให้คำปรึกษา เราจึงคิดว่าหากได้เข้าร่วมโครงการนี้แล้ว คงจะได้พัฒนาฝีมือตัวเองให้ดีขึ้นและเข้าใจถึงการพัฒนาโปรเจค AI อย่างเต็มรูปแบบจนอาจสามารถตกตะกอนความรู้และถ่ายทอดให้ผู้อื่นได้ในภายหลัง"