---
date: "19-7-22"
title: "AI แยกแยะแมงดาจาน กับ แมงดาถ้วย"
builder: "ภัคพล อาจบุราย (หลุยส์)"
builder_info: ""
thumbnail: "/images/2022/39/01.jpg"
links:
    github: "https://github.com/alicelouis47/maengda-classification-detection"
    facebook: "https://facebook.com/aibuildersx/posts/417931133708665"
    blog: "https://medium.com/@phakkhaphonartburai/ai-%E0%B9%81%E0%B8%A2%E0%B8%81%E0%B9%81%E0%B8%A2%E0%B8%B0%E0%B9%81%E0%B8%A1%E0%B8%87%E0%B8%94%E0%B8%B2%E0%B8%88%E0%B8%B2%E0%B8%99-%E0%B8%81%E0%B8%B1%E0%B8%9A-%E0%B9%81%E0%B8%A1%E0%B8%87%E0%B8%94%E0%B8%B2%E0%B8%9E%E0%B8%B4%E0%B8%A9-784bf470c592"
---

![image](/images/2022/39/01.jpg)

- ในปัจจุบันการรับประทานยำไข่แมงดาได้รับความนิยมมากขึ้น จึงทำให้เกิดปัญหาที่ว่าร้านนำแมงดาที่มีพิษ(แมงดาถ้วย หรือแมงดาเหรา)นำมาปรุงอาหาร และขาย ซึ่งเกิดจากการเข้าใจผิด อาจทำให้ส่งผลต่อชีวิตได้ ผมจึงได้มีความสนใจที่จะสร้าง Application ในการแยกแยะประเภทของแมงดาจาน(กินได้) กับ แมงดาถ้วย(มีพิษ กินไม่ได้) เพื่อช่วยการตัดสินใจก่อนทำอาหาร เพื่อความปลอดภัยในการรับประทาน,
- เก็บชุดข้อมูลจาก DuckDuckGo Image Search API; เริ่มแรก scrape ได้กว่า 1,000 รูปแต่คุณภาพไม่ดีจึงคัดเลือกด้วยมือและหาเพิ่มจนได้ชุดข้อมูลสุดท้ายที่แมงดาถ้วย 224 รูปและแมงดาจาน 226 รูป แบ่ง train-test split ที่ 85:15,
- สร้าง annotation สำหรับ object detection ด้วยมือผ่านโปรแกรม LabelImg,
- ปรับจูนโมเดลจากสถาปัตยกรรม VGG16, VGG19, AlexNet, ResNeXt50, DenseNet201 ครั้งแรกพบว่าผลบน test set ค่อนข้างแย่,
- พบว่าโมเดลมีความสับสนระหว่างด้านหน้าและด้านหลังของแมงดา จึงทำโมเดลแยกสำหรับหน้า-หลัง; ได้ความแม่นยำสูงในการทายด้านหน้า-หลัง (F1 ~0.9),
- หลังจากแยกแยะด้านหน้า-หลังแล้ว ใช้อีกโมเดลแยกประเภทซ้ำ (multi-model approach) ได้ผลดีขึ้น ด้านหน้า (F1 ~0.83) และ ด้านหลัง (F1 ~0.70); โมเดลที่ทำได้ดีที่สุดได้ผลในการจำแนกชนิดแมงดาโดยรวมสูงถึง F1 0.92,
- โมเดลสุดท้ายคือ 1) object detection ทำนายว่าแมงดาอยู่ไหน 2) โมเดลทำนายว่าด้านหน้า-ด้านหลัง 3) ทำนายชนิดแมงดา,
- ทดสอบเทียบกับมนุษย์ด้วยแบบสอบถามและรูป 16 รูป พบว่าโมเดลทำได้ดีกว่า (F1 0.89 vs 0.74); จำนวนตัวอย่างเล็กมาก ตีความอย่างระมัดระวัง

### แรงจูงในในการเข้าร่วมโครงการ (จากใบสมัครเข้าร่วมเมื่อ 10 สัปดาห์ที่แล้ว)

> "เราให้นิยามตัวเองว่าเป็นคนที่มีความพยายามต่องานที่ทำอยู่เสมอ จึงมั่นใจได้ว่าเราจะทำโปรเจคนี้อย่างเต็มความสามารถ เรามีความรู้ในการเขียนโปรแกรมภาษา python มาจากการศึกษาด้วยตนเองเพื่อทำ project ในโรงเรียนและมีความกระตือรือร้นที่จะเรียนรู้อีก เรายังได้ทำการศึกษาการเขียนโปรแกรมมาหลากหลายผ่านการเข้าค่ายโอลิมปิกวิชาการคอมพิวเตอร์ค่าย 2 ที่ทำให้เราได้เข้าใจ algorithm ที่หลากหลาย เราได้ร่วมพัฒนาโครงการเครื่องให้อาหารแมวที่ควบคุมบน Web Application และทำงานร่วมกับระบบ IoT โดยตลอดเวลาที่ทำงานเหล่านั้นเราศึกษาบนเว็บต่างประเทศจึงสามารถอ่าน, แปล, และทำความเข้าใจบทความหรือ paper ภาษาอังกฤษได้ดีมาก เรามีแรงบันดาลใจในการสร้าง AI แก้ปัญหาในชีวิตประจำวัน แม้จะเป็นปัญหาเฉพาะกลุ่มแต่ก็สามารถสร้างความแปลกใหม่ได้ เราคาดหวังอย่างยิ่งว่าจะได้รับโอกาสในการทำความฝันนั้นให้เป็นจริง  ปฏิเสธไม่ได้ว่า Artificial Intelligence ได้เข้ามาบทบาทอย่างมากในปัจจุบัน ทั้งช่วยย่นการทำงานของมนุษย์ ช่วยจำแนกหรือวิเคราะห์ข้อมูลที่ซับซ้อน แนะนำ content ที่เกี่ยวข้อง หรือแม้แต่ช่วยตัดสินใจ แต่ก็ใช่ว่า AI จะสามารถทำได้ทุกอย่างหรือแม้แต่การทำงานออกมาได้ perfect 100% ก็เป็นไปได้ยากหากขาด dataset , การจัดการข้อมูลที่ดี หรือ วิธีการ train model ที่เหมาะสม ซึ่งสิ่งนี้จำเป็นต้องศึกษาเพิ่มเติมกว่าความรู้ในม.ปลายไปมาก และจำเป็นต้องพึ่งพาผู้ที่มีประสบการณ์มากกว่า  เราสนใจโครงการ AI Builder ตั้งแต่ปีที่แล้ว แม้จะไม่ผ่านรอบคัดเลือกตัวจริงแต่ก็ได้ศึกษาเนื้อหาไปบ้างในแบบของนักเรียน sit-in หลังจากเห็นโครงงานของเพื่อนหลายคนก็ทำให้เรามีไฟที่อยากจะมาลองสมัครรอบของปีนี้อีก! AI Builder มีเนื้อหาที่เข้มข้นและสิ่งที่สำคัญคือการมี mentor ที่เชี่ยวชาญ และกลุ่มเพื่อนเข้ามาช่วยให้คำปรึกษา เราจึงคิดว่าหากได้เข้าร่วมโครงการนี้แล้ว คงจะได้พัฒนาฝีมือตัวเองให้ดีขึ้นและเข้าใจถึงการพัฒนาโปรเจค AI อย่างเต็มรูปแบบจนอาจสามารถตกตะกอนความรู้และถ่ายทอดให้ผู้อื่นได้ในภายหลัง"