---
date: "13-7-22"
title: "Game Recommendation by using Neural Network Embeddings"
builder: "มาวิน ศรีชาติ (วิน)"
builder_info: ""
thumbnail: "/images/2022/33/01.jpg"
links:
    github: "https://github.com/kyou7797/Game-Recommendation"
    facebook: "https://facebook.com/aibuildersx/posts/413880357447076"
    blog: "https://medium.com/@meow7747/%E0%B9%80%E0%B8%A1%E0%B8%B7%E0%B9%88%E0%B8%AD%E0%B9%80%E0%B8%81%E0%B8%A1%E0%B8%A1%E0%B8%B5%E0%B8%A1%E0%B8%B2%E0%B8%81%E0%B8%A1%E0%B8%B2%E0%B8%A2-%E0%B9%81%E0%B8%95%E0%B9%88%E0%B9%80%E0%B8%A3%E0%B8%B2%E0%B9%84%E0%B8%A1%E0%B9%88%E0%B8%A1%E0%B8%B5%E0%B9%80%E0%B8%A7%E0%B8%A5%E0%B8%B2%E0%B9%80%E0%B8%A5%E0%B9%88%E0%B8%99%E0%B9%80%E0%B8%81%E0%B8%A1-t-t-game-recommendation-a1598c50553f"
---

![image](/images/2022/33/01.jpg)

- โมเดลแนะนำเกมด้วย neural collaborative filtering,
- ใช้ชุดข้อมูลเกมใน Steam จาก 70,912 ผู้ใช้และ 10,947 เกมส์; ข้อมูลที่บ่งบอกความชอบคือเวลาที่ใช้ในการเล่น,
- ทำการ normalize เวลาเล่นด้วย min-max scaling เนื่องจากบางเกมมีคอนเท้นท์ให้เล่นน้อย-เยอะ จึงใช้เวลาน้อย-เยอะกว่าเกมอื่นๆ,
- ทำโมเดลด้วยเกมส์ที่มีคนเล่นอย่างน้อย 15 คนและผู้เล่นที่เล่นมาแล้วอย่างน้อย 10 เกมส์,
- ปัญหาที่ผมเมื่อประเมินผลคือชุดข้อมูลไม่มี timestamp ทำให้ไม่สามารถประเมินด้วยการทำนายเกมส์สุดท้ายที่เล่นของแต่ละผู้ใช้เหมือน recommendation ทั่วไปได้; เลือกใช้วิธีสุ่มเกมส์มาหนึ่งเกมส์จากผู้ใช้ทุกคน แล้วทาย top-k accuracy (แนะนำ k เกมสำหรับผู้เล่นแต่ละคนใน validation set แล้วดูว่าเกมส์ที่สุ่มมาอยู่ใน k เกมส์นั้นหรือไม่),
- โมเดลทำได้ดีกว่า rule-based baseline ที่ทายว่าทุกคนจะเล่นเกมค่าเฉลี่ยเวลาเล่น-เวลาเล่นรวมมากที่สุด k ลำดับ แต่แพ้ให้กับการทายว่าทุกคนจะเล่นเกมที่มีคนเล่นมากที่สุด k ลำดับ; จะเห็นได้ว่าอุตสากรรมเกมส์ค่อนข้างเป็น winners take all มีเพียงไม่กี่เกมเท่านั้นที่ผู้เล่นแทบทุกคนจะเล่น,
- ทำ error analysis ด้วยการลองสมมุติว่าเกม top 1-10, 11-20, 21-30, ... ไม่มีอยู่จริง พบว่าโมเดลทำได้ใกล้เคียง rule-based baseline เกมที่คนเล่นมากที่สุดขึ้นเรื่อยๆ; คาดว่าโมเดลน่าจะมีประโยชน์ในการแนะนำเกมที่ไม่ค่อยเป็นที่นิยมมากนัก

### แรงจูงในในการเข้าร่วมโครงการ (จากใบสมัครเข้าร่วมเมื่อ 10 สัปดาห์ที่แล้ว)

> "เราให้นิยามตัวเองว่าเป็นคนที่มีความพยายามต่องานที่ทำอยู่เสมอ จึงมั่นใจได้ว่าเราจะทำโปรเจคนี้อย่างเต็มความสามารถ เรามีความรู้ในการเขียนโปรแกรมภาษา python มาจากการศึกษาด้วยตนเองเพื่อทำ project ในโรงเรียนและมีความกระตือรือร้นที่จะเรียนรู้อีก เรายังได้ทำการศึกษาการเขียนโปรแกรมมาหลากหลายผ่านการเข้าค่ายโอลิมปิกวิชาการคอมพิวเตอร์ค่าย 2 ที่ทำให้เราได้เข้าใจ algorithm ที่หลากหลาย เราได้ร่วมพัฒนาโครงการเครื่องให้อาหารแมวที่ควบคุมบน Web Application และทำงานร่วมกับระบบ IoT โดยตลอดเวลาที่ทำงานเหล่านั้นเราศึกษาบนเว็บต่างประเทศจึงสามารถอ่าน, แปล, และทำความเข้าใจบทความหรือ paper ภาษาอังกฤษได้ดีมาก เรามีแรงบันดาลใจในการสร้าง AI แก้ปัญหาในชีวิตประจำวัน แม้จะเป็นปัญหาเฉพาะกลุ่มแต่ก็สามารถสร้างความแปลกใหม่ได้ เราคาดหวังอย่างยิ่งว่าจะได้รับโอกาสในการทำความฝันนั้นให้เป็นจริง  ปฏิเสธไม่ได้ว่า Artificial Intelligence ได้เข้ามาบทบาทอย่างมากในปัจจุบัน ทั้งช่วยย่นการทำงานของมนุษย์ ช่วยจำแนกหรือวิเคราะห์ข้อมูลที่ซับซ้อน แนะนำ content ที่เกี่ยวข้อง หรือแม้แต่ช่วยตัดสินใจ แต่ก็ใช่ว่า AI จะสามารถทำได้ทุกอย่างหรือแม้แต่การทำงานออกมาได้ perfect 100% ก็เป็นไปได้ยากหากขาด dataset , การจัดการข้อมูลที่ดี หรือ วิธีการ train model ที่เหมาะสม ซึ่งสิ่งนี้จำเป็นต้องศึกษาเพิ่มเติมกว่าความรู้ในม.ปลายไปมาก และจำเป็นต้องพึ่งพาผู้ที่มีประสบการณ์มากกว่า  เราสนใจโครงการ AI Builder ตั้งแต่ปีที่แล้ว แม้จะไม่ผ่านรอบคัดเลือกตัวจริงแต่ก็ได้ศึกษาเนื้อหาไปบ้างในแบบของนักเรียน sit-in หลังจากเห็นโครงงานของเพื่อนหลายคนก็ทำให้เรามีไฟที่อยากจะมาลองสมัครรอบของปีนี้อีก! AI Builder มีเนื้อหาที่เข้มข้นและสิ่งที่สำคัญคือการมี mentor ที่เชี่ยวชาญ และกลุ่มเพื่อนเข้ามาช่วยให้คำปรึกษา เราจึงคิดว่าหากได้เข้าร่วมโครงการนี้แล้ว คงจะได้พัฒนาฝีมือตัวเองให้ดีขึ้นและเข้าใจถึงการพัฒนาโปรเจค AI อย่างเต็มรูปแบบจนอาจสามารถตกตะกอนความรู้และถ่ายทอดให้ผู้อื่นได้ในภายหลัง"