---
date: "11-8-22"
title: "Automatic E2E Thai Question Generation with MT5"
builder: "ปรินทพัฒน์ เพ็งพันธุ์ (ปริน)"
builder_info: ""
thumbnail: "/images/2022/62/01.jpg"
links:
    github: "https://parinzee.github.io/ThaiQuestionGenerationMT5/"
    facebook: "https://facebook.com/aibuildersx/posts/450060740495704"
    blog: "https://medium.com/@parinzee/studying-let-an-ai-generate-q-as-to-quiz-you-9ef27b1554d"
---

![image](/images/2022/62/01.jpg)

- โมเดลสร้างคำถาม factoid จากบทความ; แรงบันดาลใจจาการเทคนิคการทบทวนบทเรียนส่วนตัวที่จะเน้นอ่านไวๆแล้วตอบคำถามท้ายบท ปัญหาคือบางคาบเรียน เช่น วิชาประวัติศาสตร์ ไม่มีคำถามท้ายบทให้ จึงทำโมเดลเพื่อสร้างคำถามขึ้นมาเองจากเนื้อหา,
- สร้างโมเดล seq2seq ที่ทำงานประมาณนี้:, Input text: สร้าง 2 คำถาม: เฟซบุ๊ก (อังกฤษ: Facebook) เป็นบริการเครือข่ายสังคมสัญชาติอเมริกัน สำนักงานใหญ่อยู่ที่ เมนโลพาร์ก รัฐแคลิฟอร์เนีย เฟซบุ๊กก่อตั้งเมื่อวันพุธที่ 4 กุมภาพันธ์ ค.ศ. 2004, Output text: 1. เฟซบุ๊กคืออะไร A: บริการเครือข่ายสังคมสัญชาติอเมริกัน 2. เฟซบุ๊กก่อตั้งเมื่อไร A: วันที่ 4 กุมภาพันธ์ ค.ศ. 2004,
- ใช้ชุดข้อมูล question answering (เอามากลับหัวกลับหางเป็น question generation) ได้แก่ XQuAD, Thai QA (SQuAD version), iapp-wiki-qa-dataset,
- ทำความสะอาดข้อมูล เช่น HTML markup, ช่องว่างเกิน 1 ช่อง, วงเล็บที่ว่างเปล่า (ส่วนใหญ่เกิดกับบทความ Wikipedia); พบว่าหนึ่งบทความ (context) จะมีคำถามโดยทั่วไป 1-5 คำถาม,
- เลือกใช้ mT5 ผ่าน Shivanandroy/simpleT5 เพื่อปรับจูนกับชุดข้อมูลที่มี; ใส่ seperator tokens (<SEP> และ <ตัวเลข>) ระหว่างคำถามเพื่อไม่ให้โมเดลงงกับการสร้างคำถามหลายข้อ โดยเฉพาะการที่โมเดลสับสนเลขบอกข้อคำถาม (1. xxx 2. xxx) กับเลขทศนิยม (1.2 ล้านคน),
- ทำ data augmentation โดยการแตกคำถามสำหรับบทความเดียวกันเป็นหลายตัวอย่าง เช่น บทความที่มี 10 คำถาม แทนที่จะเป็นหนึ่งตัวอย่าง แตกให้เป็น 2 ตัวอย่าง ตัวอย่างละ 5 คำถาม เป็นต้น; ทำให้ได้จำนวนคำถามเพิ่มจาก 4,500 ข้อเป็น 14,000 ข้อ,
- วัดผลด้วยเกณฑ์อ้างอิงจากโครงงานคล้ายกัน patil-suraj/question_generation คือ METEOR, GLEU, BLEU-4, Chr-F, และ ROUGE-L; พบว่าโมเดลที่ใช้ data augmentation ทำคะแนนได้ดีที่สุด แต่มีปัญหาว่าไม่สามารถสร้างคำถามได้ตามจำนวนที่ต้องการนัก,
- ตรวจว่าคำถาม-ตอบ 449 คู่ที่ถูกสร้างขึ้นมาสำหรับ validation set นั้นถูกต้องแค่นั้น **ด้วยมือ** พบว่าถูกประมาณ 70%; คู่คำถาม-ตอบที่ผิดแบ่งได้เป็น อ่านไม่รู้เรื่อง (37.7%), ไม่มีคำตอบ (15.2%), จำนวนคำถามไม่ตรงตามที่ต้องการ (8.7%), คำตอบผิด (13.8%), สร้างคำถามซ้ำ ( 24.6%)

### แรงจูงในในการเข้าร่วมโครงการ (จากใบสมัครเข้าร่วมเมื่อ 10 สัปดาห์ที่แล้ว)

> "เราให้นิยามตัวเองว่าเป็นคนที่มีความพยายามต่องานที่ทำอยู่เสมอ จึงมั่นใจได้ว่าเราจะทำโปรเจคนี้อย่างเต็มความสามารถ เรามีความรู้ในการเขียนโปรแกรมภาษา python มาจากการศึกษาด้วยตนเองเพื่อทำ project ในโรงเรียนและมีความกระตือรือร้นที่จะเรียนรู้อีก เรายังได้ทำการศึกษาการเขียนโปรแกรมมาหลากหลายผ่านการเข้าค่ายโอลิมปิกวิชาการคอมพิวเตอร์ค่าย 2 ที่ทำให้เราได้เข้าใจ algorithm ที่หลากหลาย เราได้ร่วมพัฒนาโครงการเครื่องให้อาหารแมวที่ควบคุมบน Web Application และทำงานร่วมกับระบบ IoT โดยตลอดเวลาที่ทำงานเหล่านั้นเราศึกษาบนเว็บต่างประเทศจึงสามารถอ่าน, แปล, และทำความเข้าใจบทความหรือ paper ภาษาอังกฤษได้ดีมาก เรามีแรงบันดาลใจในการสร้าง AI แก้ปัญหาในชีวิตประจำวัน แม้จะเป็นปัญหาเฉพาะกลุ่มแต่ก็สามารถสร้างความแปลกใหม่ได้ เราคาดหวังอย่างยิ่งว่าจะได้รับโอกาสในการทำความฝันนั้นให้เป็นจริง  ปฏิเสธไม่ได้ว่า Artificial Intelligence ได้เข้ามาบทบาทอย่างมากในปัจจุบัน ทั้งช่วยย่นการทำงานของมนุษย์ ช่วยจำแนกหรือวิเคราะห์ข้อมูลที่ซับซ้อน แนะนำ content ที่เกี่ยวข้อง หรือแม้แต่ช่วยตัดสินใจ แต่ก็ใช่ว่า AI จะสามารถทำได้ทุกอย่างหรือแม้แต่การทำงานออกมาได้ perfect 100% ก็เป็นไปได้ยากหากขาด dataset , การจัดการข้อมูลที่ดี หรือ วิธีการ train model ที่เหมาะสม ซึ่งสิ่งนี้จำเป็นต้องศึกษาเพิ่มเติมกว่าความรู้ในม.ปลายไปมาก และจำเป็นต้องพึ่งพาผู้ที่มีประสบการณ์มากกว่า  เราสนใจโครงการ AI Builder ตั้งแต่ปีที่แล้ว แม้จะไม่ผ่านรอบคัดเลือกตัวจริงแต่ก็ได้ศึกษาเนื้อหาไปบ้างในแบบของนักเรียน sit-in หลังจากเห็นโครงงานของเพื่อนหลายคนก็ทำให้เรามีไฟที่อยากจะมาลองสมัครรอบของปีนี้อีก! AI Builder มีเนื้อหาที่เข้มข้นและสิ่งที่สำคัญคือการมี mentor ที่เชี่ยวชาญ และกลุ่มเพื่อนเข้ามาช่วยให้คำปรึกษา เราจึงคิดว่าหากได้เข้าร่วมโครงการนี้แล้ว คงจะได้พัฒนาฝีมือตัวเองให้ดีขึ้นและเข้าใจถึงการพัฒนาโปรเจค AI อย่างเต็มรูปแบบจนอาจสามารถตกตะกอนความรู้และถ่ายทอดให้ผู้อื่นได้ในภายหลัง"