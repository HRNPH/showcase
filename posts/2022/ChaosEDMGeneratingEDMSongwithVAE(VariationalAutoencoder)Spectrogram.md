---
date: "14-7-22"
title: "Chaos EDM: Generating EDM Song with VAE (Variational Autoencoder) Spectrogram"
builder: "ณยศ สุวัฒโน (ไมค์กี้)"
builder_info: ""
thumbnail: "/images/2022/34/01.jpg"
links:
    github: "https://github.com/Mikey8943/EDM-spectrogram-vae"
    facebook: "https://facebook.com/aibuildersx/posts/414621047373007"
    blog: "https://medium.com/@nayos.su/generating-edm-song-with-vae-variational-autoencoder-spectrogram-eb6dcd5fc4b8"
---

![image](/images/2022/34/01.jpg)

- โมเดลแต่งเพลง EDM ด้วย Variational Autoencoder (VAE),
- แรงบันดาลใจการความชื่นชอบเพลง EDM และโครงการที่ใช้ deep learning เข้ามาช่วยแต่งเพลงอย่าง Magenta Tensorflow,
- สร้างชุดข้อมูลจาก EDM ประเภท (genre) Hardcore (ดูประเภทของ EDM ทั้งหมดที่ https://music.ishkur.com/) เนื่องจากได้รับความนิยมสูง โดยใช้คลิปจาก YouTube,
- เลือกเพลงที่มีเสียงคนร้องเพลงไม่เกินร้อยละ 60 ของความยาวเพลง, หากมี voice sample แต่ยังมีช่วงที่มี beat หรือ melody เล่นอยู่ด้วยก็พอปล่อยผ่านได้, ทั้งเพลงควรมีความคงที่ของ BPM(Beat per minute) และ Time Signature หรือไม่ได้มีการเปลี่ยนแปลงที่ไม่บ่อยจนเกินไป; ได้เพลงที่ผ่านการทำความสะอาด 1,090 เพลงรวมเวลา 71.8 ชั่วโมง,
- ใช้สถาปัตยกรรม Variational Autoencoder (VAE) เพื่อเรียนรู้การสร้าง spectogram ของเพลง EDM,
- ประเมินคุณภาพด้วย mean opinion score (MOS) จากแบบสอบถาม คน ด้านความชัดเจนของ beat โดยรวม (2.67/5), ความชัดเจนของ melody โดยรวม (2.69/5) และความพึงพอใจโดยรวม (2.77/5),
- มองแนวทางพัฒนาด้วยการเทรนให้นานขึ้น-ข้อมูลมากขึ้น, ใช้ช่วง climax ที่เมโลดี้ชัดเจนเทรน และลองสถาปัตยกรรมใหม่ๆ,
- อัลบั้ม The Final of Chaos? (น่าจะ) เป็นอัลบั้ม EDM ที่สร้างโดยปัญญาประดิษฐ์แรกของไทย ลองฟังกันได้ที่: https://soundcloud.app.goo.gl/17SThr5PisKCFaZC6

### แรงจูงในในการเข้าร่วมโครงการ (จากใบสมัครเข้าร่วมเมื่อ 10 สัปดาห์ที่แล้ว)

> "เราให้นิยามตัวเองว่าเป็นคนที่มีความพยายามต่องานที่ทำอยู่เสมอ จึงมั่นใจได้ว่าเราจะทำโปรเจคนี้อย่างเต็มความสามารถ เรามีความรู้ในการเขียนโปรแกรมภาษา python มาจากการศึกษาด้วยตนเองเพื่อทำ project ในโรงเรียนและมีความกระตือรือร้นที่จะเรียนรู้อีก เรายังได้ทำการศึกษาการเขียนโปรแกรมมาหลากหลายผ่านการเข้าค่ายโอลิมปิกวิชาการคอมพิวเตอร์ค่าย 2 ที่ทำให้เราได้เข้าใจ algorithm ที่หลากหลาย เราได้ร่วมพัฒนาโครงการเครื่องให้อาหารแมวที่ควบคุมบน Web Application และทำงานร่วมกับระบบ IoT โดยตลอดเวลาที่ทำงานเหล่านั้นเราศึกษาบนเว็บต่างประเทศจึงสามารถอ่าน, แปล, และทำความเข้าใจบทความหรือ paper ภาษาอังกฤษได้ดีมาก เรามีแรงบันดาลใจในการสร้าง AI แก้ปัญหาในชีวิตประจำวัน แม้จะเป็นปัญหาเฉพาะกลุ่มแต่ก็สามารถสร้างความแปลกใหม่ได้ เราคาดหวังอย่างยิ่งว่าจะได้รับโอกาสในการทำความฝันนั้นให้เป็นจริง  ปฏิเสธไม่ได้ว่า Artificial Intelligence ได้เข้ามาบทบาทอย่างมากในปัจจุบัน ทั้งช่วยย่นการทำงานของมนุษย์ ช่วยจำแนกหรือวิเคราะห์ข้อมูลที่ซับซ้อน แนะนำ content ที่เกี่ยวข้อง หรือแม้แต่ช่วยตัดสินใจ แต่ก็ใช่ว่า AI จะสามารถทำได้ทุกอย่างหรือแม้แต่การทำงานออกมาได้ perfect 100% ก็เป็นไปได้ยากหากขาด dataset , การจัดการข้อมูลที่ดี หรือ วิธีการ train model ที่เหมาะสม ซึ่งสิ่งนี้จำเป็นต้องศึกษาเพิ่มเติมกว่าความรู้ในม.ปลายไปมาก และจำเป็นต้องพึ่งพาผู้ที่มีประสบการณ์มากกว่า  เราสนใจโครงการ AI Builder ตั้งแต่ปีที่แล้ว แม้จะไม่ผ่านรอบคัดเลือกตัวจริงแต่ก็ได้ศึกษาเนื้อหาไปบ้างในแบบของนักเรียน sit-in หลังจากเห็นโครงงานของเพื่อนหลายคนก็ทำให้เรามีไฟที่อยากจะมาลองสมัครรอบของปีนี้อีก! AI Builder มีเนื้อหาที่เข้มข้นและสิ่งที่สำคัญคือการมี mentor ที่เชี่ยวชาญ และกลุ่มเพื่อนเข้ามาช่วยให้คำปรึกษา เราจึงคิดว่าหากได้เข้าร่วมโครงการนี้แล้ว คงจะได้พัฒนาฝีมือตัวเองให้ดีขึ้นและเข้าใจถึงการพัฒนาโปรเจค AI อย่างเต็มรูปแบบจนอาจสามารถตกตะกอนความรู้และถ่ายทอดให้ผู้อื่นได้ในภายหลัง"