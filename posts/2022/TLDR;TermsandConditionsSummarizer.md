---
date: "28-7-22"
title: "TLDR; Terms and Conditions Summarizer"
builder: "ศุภโชค บุตรดีขันธ์ (บูม)"
builder_info: ""
thumbnail: "/images/2022/48/01.jpg"
links:
    github: "https://github.com/Mikune00/ai-text-sum"
    facebook: "https://facebook.com/aibuildersx/posts/427644922737286"
    blog: "https://medium.com/@kaitosolo18/terms-and-condition-summarization-d7f0680f752b"
---

![image](/images/2022/48/01.jpg)

- ผลจากการสำรวจประชากร Gen Z 100 คนชาวไทยพบว่าเพียง 92% เห็นว่าข้อกำหนดและเงื่อนไขมีความสำคัญ แต่มีเพียง 1% ที่อ่านเต็มๆทุกครั้ง เนื่องจากมันยาวมาก ข้อมูลเยอะเกินไป ไม่น่าอ่านด้วย เสียเวลา และอื่น ๆ อีกมากมาย, "
- เก็บข้อมูลจากเว็บไซต์ Terms of Service; Didnt Read ที่ประกอบด้วยข้อกำหนดและเงื่อนไขตัวเต็มและคำย่อที่เว็บไซต์ย่อมาให้แล้ว",
- ทำความสะอาดข้อมูลด้วยการลบอักษรพิเศษ ช่องว่างส่วนเกิน และข้อความที่ไม่มีคู่คำย่อ,
- ข้อความตัวเต็มส่วนใหญ่มีความยาวราว 100-200 คำและมากที่สุดถึง 1600 คำ ส่วนคำย่อมีความยาวเฉลี่ย 10 คำ,
- เทรนด้วยสถาปัตยกรรม T5; แบ่งชุดข้อมูลเป็น train-validation-test ที่ 70-20-10,
- ได้ผล ROUGE-1 F1 0.66, ROUGE-2 F1 0.52 และ ROUGE-L F1 0.61; เปรียบเทียบกับ baseline คือการทำ sentence retrieval ด้วย T5 ได้ดีกว่าประมาณ 3-5 เท่า,
- Open Source บน HuggingFace Hub

### แรงจูงในในการเข้าร่วมโครงการ (จากใบสมัครเข้าร่วมเมื่อ 10 สัปดาห์ที่แล้ว)

> "เราให้นิยามตัวเองว่าเป็นคนที่มีความพยายามต่องานที่ทำอยู่เสมอ จึงมั่นใจได้ว่าเราจะทำโปรเจคนี้อย่างเต็มความสามารถ เรามีความรู้ในการเขียนโปรแกรมภาษา python มาจากการศึกษาด้วยตนเองเพื่อทำ project ในโรงเรียนและมีความกระตือรือร้นที่จะเรียนรู้อีก เรายังได้ทำการศึกษาการเขียนโปรแกรมมาหลากหลายผ่านการเข้าค่ายโอลิมปิกวิชาการคอมพิวเตอร์ค่าย 2 ที่ทำให้เราได้เข้าใจ algorithm ที่หลากหลาย เราได้ร่วมพัฒนาโครงการเครื่องให้อาหารแมวที่ควบคุมบน Web Application และทำงานร่วมกับระบบ IoT โดยตลอดเวลาที่ทำงานเหล่านั้นเราศึกษาบนเว็บต่างประเทศจึงสามารถอ่าน, แปล, และทำความเข้าใจบทความหรือ paper ภาษาอังกฤษได้ดีมาก เรามีแรงบันดาลใจในการสร้าง AI แก้ปัญหาในชีวิตประจำวัน แม้จะเป็นปัญหาเฉพาะกลุ่มแต่ก็สามารถสร้างความแปลกใหม่ได้ เราคาดหวังอย่างยิ่งว่าจะได้รับโอกาสในการทำความฝันนั้นให้เป็นจริง  ปฏิเสธไม่ได้ว่า Artificial Intelligence ได้เข้ามาบทบาทอย่างมากในปัจจุบัน ทั้งช่วยย่นการทำงานของมนุษย์ ช่วยจำแนกหรือวิเคราะห์ข้อมูลที่ซับซ้อน แนะนำ content ที่เกี่ยวข้อง หรือแม้แต่ช่วยตัดสินใจ แต่ก็ใช่ว่า AI จะสามารถทำได้ทุกอย่างหรือแม้แต่การทำงานออกมาได้ perfect 100% ก็เป็นไปได้ยากหากขาด dataset , การจัดการข้อมูลที่ดี หรือ วิธีการ train model ที่เหมาะสม ซึ่งสิ่งนี้จำเป็นต้องศึกษาเพิ่มเติมกว่าความรู้ในม.ปลายไปมาก และจำเป็นต้องพึ่งพาผู้ที่มีประสบการณ์มากกว่า  เราสนใจโครงการ AI Builder ตั้งแต่ปีที่แล้ว แม้จะไม่ผ่านรอบคัดเลือกตัวจริงแต่ก็ได้ศึกษาเนื้อหาไปบ้างในแบบของนักเรียน sit-in หลังจากเห็นโครงงานของเพื่อนหลายคนก็ทำให้เรามีไฟที่อยากจะมาลองสมัครรอบของปีนี้อีก! AI Builder มีเนื้อหาที่เข้มข้นและสิ่งที่สำคัญคือการมี mentor ที่เชี่ยวชาญ และกลุ่มเพื่อนเข้ามาช่วยให้คำปรึกษา เราจึงคิดว่าหากได้เข้าร่วมโครงการนี้แล้ว คงจะได้พัฒนาฝีมือตัวเองให้ดีขึ้นและเข้าใจถึงการพัฒนาโปรเจค AI อย่างเต็มรูปแบบจนอาจสามารถตกตะกอนความรู้และถ่ายทอดให้ผู้อื่นได้ในภายหลัง"