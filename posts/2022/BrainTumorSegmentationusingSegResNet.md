---
date: "23-7-22"
title: "Brain Tumor Segmentation using SegResNet"
builder: "ณัฐวดี ลีภัทรกิจ (กิ่งแก้ว)"
builder_info: ""
thumbnail: "/images/2022/43/01.jpg"
links:
    github: "https://github.com/Kkingssss/Brain-Tumor-Segmentation/tree/main"
    facebook: "https://facebook.com/aibuildersx/posts/420395566795555"
    blog: "https://medium.com/@nattawadee.lee/brain-tumor-segmentation-using-swin-unet-transformers-d003cbe7ba0f"
---

![image](/images/2022/43/01.jpg)

- โมเดล image segmentation สำหรับเนื้องอกในสมองจากภาพ MRI เพื่อเป็นการช่วยเหลือการทำงานของบุลคลากรทางการแพทย์ทั้งในด้านของเวลาและภาระหน้าที่; การที่จะได้เนื้องอกและปริมาตรของเนื้องอกสมองที่แม่นยำ จะเป็นต้องใช้ผู้เชี่ยวชาญในการระบายสี ภาพสแกนสมอง ซึ่งบางครั้งหากต้องการความแม่นยำสูงอาจต้องใช้มากกว่า 15 นาทีต่อภาพ,
- เทรนบนข้อมูล Brain Tumor Segmentation (BraTS) challenge 2021 และใช้ fold 1 สำหรับ validation; ข้อมูลเป็นรูปภาพ 3D ของสมอง (1251 Training / 219 Validation),
- ใช้สถาปัตยกรรม SegResNet ที่เป็น encoder-decoder CNN แบบไม่สมมาตร encoder จะเป็นส่วนที่มี ขนาดใหญ่กว่าเพื่อใช้ในการ สกัดฟีเจอร์ของภาพ และ decoder ขนาดเล็กกว่า เพื่อใช้ในการสร้างภาพกลับและตัดชิ้นส่วน,
- เปรียบเทียบกับ Swin U-Net Transformers; วัดผลด้วย dice coefficient (พื้นที่ที่ทับซ้อนกันระหว่างจุดที่เป็นเนื้องอกจริงและถูกที่ทำนายว่าเป็นเนื้องอก / พื้นที่ที่เป็นเนื้องอกทั้งหมดทั้งที่เป็นจริงและที่โมเดลทำนาย),
- SegResNet ได้ผลดีกว่าที่ 0.8719 แต่มีข้อจำกัดทางทรัพยากรทำให้เทรน Swin U-Net Transformers ได้เพียง 70 epochs (คาดว่าอาจต้องใช้ถึง 600 epochs) ได้ average dice coefficient ที่ 0.7592 (ผู้ชนะการแข่งขันจาก BraTS 2021 ได้ 0.9294)

### แรงจูงในในการเข้าร่วมโครงการ (จากใบสมัครเข้าร่วมเมื่อ 10 สัปดาห์ที่แล้ว)

> "เราให้นิยามตัวเองว่าเป็นคนที่มีความพยายามต่องานที่ทำอยู่เสมอ จึงมั่นใจได้ว่าเราจะทำโปรเจคนี้อย่างเต็มความสามารถ เรามีความรู้ในการเขียนโปรแกรมภาษา python มาจากการศึกษาด้วยตนเองเพื่อทำ project ในโรงเรียนและมีความกระตือรือร้นที่จะเรียนรู้อีก เรายังได้ทำการศึกษาการเขียนโปรแกรมมาหลากหลายผ่านการเข้าค่ายโอลิมปิกวิชาการคอมพิวเตอร์ค่าย 2 ที่ทำให้เราได้เข้าใจ algorithm ที่หลากหลาย เราได้ร่วมพัฒนาโครงการเครื่องให้อาหารแมวที่ควบคุมบน Web Application และทำงานร่วมกับระบบ IoT โดยตลอดเวลาที่ทำงานเหล่านั้นเราศึกษาบนเว็บต่างประเทศจึงสามารถอ่าน, แปล, และทำความเข้าใจบทความหรือ paper ภาษาอังกฤษได้ดีมาก เรามีแรงบันดาลใจในการสร้าง AI แก้ปัญหาในชีวิตประจำวัน แม้จะเป็นปัญหาเฉพาะกลุ่มแต่ก็สามารถสร้างความแปลกใหม่ได้ เราคาดหวังอย่างยิ่งว่าจะได้รับโอกาสในการทำความฝันนั้นให้เป็นจริง  ปฏิเสธไม่ได้ว่า Artificial Intelligence ได้เข้ามาบทบาทอย่างมากในปัจจุบัน ทั้งช่วยย่นการทำงานของมนุษย์ ช่วยจำแนกหรือวิเคราะห์ข้อมูลที่ซับซ้อน แนะนำ content ที่เกี่ยวข้อง หรือแม้แต่ช่วยตัดสินใจ แต่ก็ใช่ว่า AI จะสามารถทำได้ทุกอย่างหรือแม้แต่การทำงานออกมาได้ perfect 100% ก็เป็นไปได้ยากหากขาด dataset , การจัดการข้อมูลที่ดี หรือ วิธีการ train model ที่เหมาะสม ซึ่งสิ่งนี้จำเป็นต้องศึกษาเพิ่มเติมกว่าความรู้ในม.ปลายไปมาก และจำเป็นต้องพึ่งพาผู้ที่มีประสบการณ์มากกว่า  เราสนใจโครงการ AI Builder ตั้งแต่ปีที่แล้ว แม้จะไม่ผ่านรอบคัดเลือกตัวจริงแต่ก็ได้ศึกษาเนื้อหาไปบ้างในแบบของนักเรียน sit-in หลังจากเห็นโครงงานของเพื่อนหลายคนก็ทำให้เรามีไฟที่อยากจะมาลองสมัครรอบของปีนี้อีก! AI Builder มีเนื้อหาที่เข้มข้นและสิ่งที่สำคัญคือการมี mentor ที่เชี่ยวชาญ และกลุ่มเพื่อนเข้ามาช่วยให้คำปรึกษา เราจึงคิดว่าหากได้เข้าร่วมโครงการนี้แล้ว คงจะได้พัฒนาฝีมือตัวเองให้ดีขึ้นและเข้าใจถึงการพัฒนาโปรเจค AI อย่างเต็มรูปแบบจนอาจสามารถตกตะกอนความรู้และถ่ายทอดให้ผู้อื่นได้ในภายหลัง"