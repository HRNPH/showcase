---
date: "3-8-22"
title: "Obstacle Detection for Blind people ช่วยเหลือผู้พิการทางสายตาด้วย Deep Learning"
builder: "เทพบดินทร์ ใจอินสม (ฟู่)"
builder_info: ""
thumbnail: "/images/2022/54/01.jpg"
links:
    github: "https://github.com/thepbordin/Obstacle-Detection-for-Blind-people"
    facebook: "https://facebook.com/aibuildersx/posts/436406668527778"
    blog: "https://medium.com/@thepbordinjaiinsom/obstacle-detection-for-blind-people-d33e3c4e11dd"
---

![image](/images/2022/54/01.jpg)

- โมเดลตรวจจับสิ่งกีดขวางเพื่อช่วยนำทางผู้พิการทางสายตาด้วย YOLO v5,
- แรงบันดาลใจจากการเป็นจิตอาสาอ่านหนังสือให้ผู้พิการทางสายตาบน Read for The Blind สนใจการพัฒนา Accessibility ต่างๆให้กับผู้พิการ,
- ไอเดียแรกเริ่มจากการทำโมเดลตรวจจับ ประตู vs ทางเดิน (object detection) ด้วยชุดข้อมูล Unimelb Corridor Synthetic Dataset และ MiguelARD/DoorDetect-Dataset ด้วยการปรับจูนสถาปัตยกรรม Detectron2 และ Faster R-CNN R50-FPN ได้ผลไม่เป็นที่น่าพอใจ สันนิษฐานว่าเป็นเพราะคำนิยาม "ทางเดิน" นั้นกว้างจนเกินไป,
- ปรับไอเดียเป็น object detection สำหรับสิ่งกีดขวาง 10 ชนิด เช่น ประตู ประตูที่เปิด ประตูตู้เย็น โต๊ะ โซฟา ฯลฯ โดยใช้ชุดข้อมูล Indoor Training Set (ITS) [RESIDE-Standard] บน Kaggle และ annotate ข้อมูลเองด้วย openvinotoolkit/CVAT; แบ่งเป็น test set ประมาณ 100 รูป,
- ทดลองเทรน Detectron2 และ Faster R-CNN R50-FPN หลายครั้ง พร้อมทำ error analysis ว่าสิ่งกีดขวางประเภทไหนโมเดลยังจับได้ไม่ดี ได้ทำการ annotate ข้อมูลเพิ่ม,
- สุดท้ายเปลี่ยนมาใช้สถาปัตยกรรม YOLO v5 ที่ได้ผลดีที่สุดบน test set; ยังมีสิ่งกีดขวางบางประเภท เช่น เสา ที่มีข้อมูลน้อยจนโมเดลไม่สามารถเรียนรู้ได้ดีเท่าที่ควร,
- เปิดชุดข้อมูลเป็นสาธารณะ เข้าไปใช้งานได้ที่ https://www.kaggle.com/datasets/thepbordin/indoor-object-detection,
- เปิด template สำหรับการ deploy YOLO v5 บน streamlit เป็น open source; เข้าไปใช้ไดที่ https://github.com/thepbordin/YOLOv5-Streamlit-Deployment

### แรงจูงในในการเข้าร่วมโครงการ (จากใบสมัครเข้าร่วมเมื่อ 10 สัปดาห์ที่แล้ว)

> "เราให้นิยามตัวเองว่าเป็นคนที่มีความพยายามต่องานที่ทำอยู่เสมอ จึงมั่นใจได้ว่าเราจะทำโปรเจคนี้อย่างเต็มความสามารถ เรามีความรู้ในการเขียนโปรแกรมภาษา python มาจากการศึกษาด้วยตนเองเพื่อทำ project ในโรงเรียนและมีความกระตือรือร้นที่จะเรียนรู้อีก เรายังได้ทำการศึกษาการเขียนโปรแกรมมาหลากหลายผ่านการเข้าค่ายโอลิมปิกวิชาการคอมพิวเตอร์ค่าย 2 ที่ทำให้เราได้เข้าใจ algorithm ที่หลากหลาย เราได้ร่วมพัฒนาโครงการเครื่องให้อาหารแมวที่ควบคุมบน Web Application และทำงานร่วมกับระบบ IoT โดยตลอดเวลาที่ทำงานเหล่านั้นเราศึกษาบนเว็บต่างประเทศจึงสามารถอ่าน, แปล, และทำความเข้าใจบทความหรือ paper ภาษาอังกฤษได้ดีมาก เรามีแรงบันดาลใจในการสร้าง AI แก้ปัญหาในชีวิตประจำวัน แม้จะเป็นปัญหาเฉพาะกลุ่มแต่ก็สามารถสร้างความแปลกใหม่ได้ เราคาดหวังอย่างยิ่งว่าจะได้รับโอกาสในการทำความฝันนั้นให้เป็นจริง  ปฏิเสธไม่ได้ว่า Artificial Intelligence ได้เข้ามาบทบาทอย่างมากในปัจจุบัน ทั้งช่วยย่นการทำงานของมนุษย์ ช่วยจำแนกหรือวิเคราะห์ข้อมูลที่ซับซ้อน แนะนำ content ที่เกี่ยวข้อง หรือแม้แต่ช่วยตัดสินใจ แต่ก็ใช่ว่า AI จะสามารถทำได้ทุกอย่างหรือแม้แต่การทำงานออกมาได้ perfect 100% ก็เป็นไปได้ยากหากขาด dataset , การจัดการข้อมูลที่ดี หรือ วิธีการ train model ที่เหมาะสม ซึ่งสิ่งนี้จำเป็นต้องศึกษาเพิ่มเติมกว่าความรู้ในม.ปลายไปมาก และจำเป็นต้องพึ่งพาผู้ที่มีประสบการณ์มากกว่า  เราสนใจโครงการ AI Builder ตั้งแต่ปีที่แล้ว แม้จะไม่ผ่านรอบคัดเลือกตัวจริงแต่ก็ได้ศึกษาเนื้อหาไปบ้างในแบบของนักเรียน sit-in หลังจากเห็นโครงงานของเพื่อนหลายคนก็ทำให้เรามีไฟที่อยากจะมาลองสมัครรอบของปีนี้อีก! AI Builder มีเนื้อหาที่เข้มข้นและสิ่งที่สำคัญคือการมี mentor ที่เชี่ยวชาญ และกลุ่มเพื่อนเข้ามาช่วยให้คำปรึกษา เราจึงคิดว่าหากได้เข้าร่วมโครงการนี้แล้ว คงจะได้พัฒนาฝีมือตัวเองให้ดีขึ้นและเข้าใจถึงการพัฒนาโปรเจค AI อย่างเต็มรูปแบบจนอาจสามารถตกตะกอนความรู้และถ่ายทอดให้ผู้อื่นได้ในภายหลัง"