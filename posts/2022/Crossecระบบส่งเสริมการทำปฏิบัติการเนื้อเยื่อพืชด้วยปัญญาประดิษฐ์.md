---
date: "31-7-22"
title: "Crossec : ระบบส่งเสริมการทำปฏิบัติการเนื้อเยื่อพืชด้วยปัญญาประดิษฐ์"
builder: "วิทวัส กิติภัทร์ถาวร (เอิร์ธ)"
builder_info: ""
thumbnail: "/images/2022/51/01.jpg"
links:
    github: "https://github.com/earthwittawat2548/Crossec"
    facebook: "https://facebook.com/aibuildersx/posts/432856865549425"
    blog: "https://medium.com/@wittawatkitipatthavorn/crossec-%E0%B8%A3%E0%B8%B0%E0%B8%9A%E0%B8%9A%E0%B8%AA%E0%B9%88%E0%B8%87%E0%B9%80%E0%B8%AA%E0%B8%A3%E0%B8%B4%E0%B8%A1%E0%B8%81%E0%B8%B2%E0%B8%A3%E0%B8%97%E0%B8%B3%E0%B8%9B%E0%B8%8F%E0%B8%B4%E0%B8%9A%E0%B8%B1%E0%B8%95%E0%B8%B4%E0%B8%81%E0%B8%B2%E0%B8%A3%E0%B9%80%E0%B8%99%E0%B8%B7%E0%B9%89%E0%B8%AD%E0%B9%80%E0%B8%A2%E0%B8%B7%E0%B9%88%E0%B8%AD%E0%B8%9E%E0%B8%B7%E0%B8%8A%E0%B8%94%E0%B9%89%E0%B8%A7%E0%B8%A2%E0%B8%9B%E0%B8%B1%E0%B8%8D%E0%B8%8D%E0%B8%B2%E0%B8%9B%E0%B8%A3%E0%B8%B0%E0%B8%94%E0%B8%B4%E0%B8%A9%E0%B8%90%E0%B9%8C-77613e88fb0a"
---

![image](/images/2022/51/01.jpg)

- โมเดลจำแนกภาพตัดขวางเนื้อเยื่อพืช 8 ประเภท (ลำต้น ราก ใบ ประเภทต่างๆ) ด้วย ResNet34,
- แรงบันดาลใจจากการสัมภาษณ์ครูสอนเรื่องการทำปฏิบัติการภาพตัดขวางเนื้อเยื่อพืช ครู 1 คนต้องมีหน้าที่ตรวจชิ้นเนื้อที่นักเรียนประมาณ 40 คนทำการตัดขวาง (cross section) ทำให้ต้องใช้เวลานานหรือจำเป็นต้องจำกัดชนิดของพืชที่เลือกมาทำปฏิบัติการลง,
- ทำ cross section เพื่อเก็บภาพจากห้องปฏิบัติการด้วยความช่วยเหลือของทีมงาน (ของ builder เอง) จากพืชหลากหลายชนิด เช่น ข้าวโพด หญ้าขน ถั่วเขียว หมอน้อย ผัดเป็ดไทย หญ้าหมู เป็นต้น รวมทั้งสิ้น 1,250 ภาพ,
- ชุดข้อมูลที่ใช้งานถูก open source ไว้ที่: https://www.kaggle.com/datasets/earthwttw/plant-tissue-cross-section-dataset/,
- วัดผลด้วย 10-fold cross validation เนื่องจากข้อมูลที่ใช้เทรนมีปริมาณน้อย,
- ใช้สถาปัตยกรรม ResNet34 ในการปรับจูนกับภาพเนื้อเยื่อพืช เทรนโมเดล 5 ครั้ง ได้ accuracy เฉลี่ยที่ 96.96% เทียบกับนักเรียนมัธยม 6 ภาควิทย์คณิต 37 คนที่ตอบถูกเฉลี่ยเพียง 31% แสดงให้เห็นว่าโมเดลสามารถใช้เพื่อช่วยส่งเสริมการสอนทำปฏิบัติการสำหรับนักเรียนที่ยังไม่มีความชำนาญได้เป็นอย่างดี

### แรงจูงในในการเข้าร่วมโครงการ (จากใบสมัครเข้าร่วมเมื่อ 10 สัปดาห์ที่แล้ว)

> "เราให้นิยามตัวเองว่าเป็นคนที่มีความพยายามต่องานที่ทำอยู่เสมอ จึงมั่นใจได้ว่าเราจะทำโปรเจคนี้อย่างเต็มความสามารถ เรามีความรู้ในการเขียนโปรแกรมภาษา python มาจากการศึกษาด้วยตนเองเพื่อทำ project ในโรงเรียนและมีความกระตือรือร้นที่จะเรียนรู้อีก เรายังได้ทำการศึกษาการเขียนโปรแกรมมาหลากหลายผ่านการเข้าค่ายโอลิมปิกวิชาการคอมพิวเตอร์ค่าย 2 ที่ทำให้เราได้เข้าใจ algorithm ที่หลากหลาย เราได้ร่วมพัฒนาโครงการเครื่องให้อาหารแมวที่ควบคุมบน Web Application และทำงานร่วมกับระบบ IoT โดยตลอดเวลาที่ทำงานเหล่านั้นเราศึกษาบนเว็บต่างประเทศจึงสามารถอ่าน, แปล, และทำความเข้าใจบทความหรือ paper ภาษาอังกฤษได้ดีมาก เรามีแรงบันดาลใจในการสร้าง AI แก้ปัญหาในชีวิตประจำวัน แม้จะเป็นปัญหาเฉพาะกลุ่มแต่ก็สามารถสร้างความแปลกใหม่ได้ เราคาดหวังอย่างยิ่งว่าจะได้รับโอกาสในการทำความฝันนั้นให้เป็นจริง  ปฏิเสธไม่ได้ว่า Artificial Intelligence ได้เข้ามาบทบาทอย่างมากในปัจจุบัน ทั้งช่วยย่นการทำงานของมนุษย์ ช่วยจำแนกหรือวิเคราะห์ข้อมูลที่ซับซ้อน แนะนำ content ที่เกี่ยวข้อง หรือแม้แต่ช่วยตัดสินใจ แต่ก็ใช่ว่า AI จะสามารถทำได้ทุกอย่างหรือแม้แต่การทำงานออกมาได้ perfect 100% ก็เป็นไปได้ยากหากขาด dataset , การจัดการข้อมูลที่ดี หรือ วิธีการ train model ที่เหมาะสม ซึ่งสิ่งนี้จำเป็นต้องศึกษาเพิ่มเติมกว่าความรู้ในม.ปลายไปมาก และจำเป็นต้องพึ่งพาผู้ที่มีประสบการณ์มากกว่า  เราสนใจโครงการ AI Builder ตั้งแต่ปีที่แล้ว แม้จะไม่ผ่านรอบคัดเลือกตัวจริงแต่ก็ได้ศึกษาเนื้อหาไปบ้างในแบบของนักเรียน sit-in หลังจากเห็นโครงงานของเพื่อนหลายคนก็ทำให้เรามีไฟที่อยากจะมาลองสมัครรอบของปีนี้อีก! AI Builder มีเนื้อหาที่เข้มข้นและสิ่งที่สำคัญคือการมี mentor ที่เชี่ยวชาญ และกลุ่มเพื่อนเข้ามาช่วยให้คำปรึกษา เราจึงคิดว่าหากได้เข้าร่วมโครงการนี้แล้ว คงจะได้พัฒนาฝีมือตัวเองให้ดีขึ้นและเข้าใจถึงการพัฒนาโปรเจค AI อย่างเต็มรูปแบบจนอาจสามารถตกตะกอนความรู้และถ่ายทอดให้ผู้อื่นได้ในภายหลัง"