---
date: "27-7-22"
title: "Plant Disease Classification"
builder: "รัชชานนท์ มุขแก้ว (นนท์)"
builder_info: ""
thumbnail: "/images/2022/47/01.jpg"
links:
    github: "https://github.com/RatchanonMo/plant-diseases-classification"
    facebook: "https://facebook.com/aibuildersx/posts/425577722944006"
    blog: "https://medium.com/@49874/plant-diseases-classification-68b103f624d7"
---

![image](/images/2022/47/01.jpg)

-  โมเดลจำแนกรูปภาพโรคใบพืช 6 ชนิด ได้แก่ เน่าดำ น้ำค้าง ใบจุดดำ ราแป้ง ราดำ ราสนิม,
- ใช้ DuckDuckGo Image Search และ Google Image Search ในการรวบรวมชุดข้อมูล; ทำความสะอาด**ด้วยมือ** ทำให้ได้ชุดข้อมูลโรคละ 100-200 รูป และใบพืชไม่เป็นโรคอีก 193 รูป; แบ่ง train-test split ที่ 80/20,
- เทรนด้วยสถาปัตยกรรม VGG-16 และเลือก checkpoint ที่ดีที่สุดด้วย validation set ที่สุ่มออกมาจาก training set 17%,
- ได้ผลเป็นที่น่าพอใจที่ F1 และ accuracy 0.9 เทียบกับบุคคลทั่วไป (ที่ไม่ได้มีความรู้เรื่องโรคพืช) 30 คนทำแบบสอบถามจะตอบถูกประมาณ 4/10 รูป,
- จำเป็นต้องทดสอบกับรูปจากสนามจริงเพื่อปรับปรุงให้พร้อมกับการใช้งานจริงต่อไป

### แรงจูงในในการเข้าร่วมโครงการ (จากใบสมัครเข้าร่วมเมื่อ 10 สัปดาห์ที่แล้ว)

> "เราให้นิยามตัวเองว่าเป็นคนที่มีความพยายามต่องานที่ทำอยู่เสมอ จึงมั่นใจได้ว่าเราจะทำโปรเจคนี้อย่างเต็มความสามารถ เรามีความรู้ในการเขียนโปรแกรมภาษา python มาจากการศึกษาด้วยตนเองเพื่อทำ project ในโรงเรียนและมีความกระตือรือร้นที่จะเรียนรู้อีก เรายังได้ทำการศึกษาการเขียนโปรแกรมมาหลากหลายผ่านการเข้าค่ายโอลิมปิกวิชาการคอมพิวเตอร์ค่าย 2 ที่ทำให้เราได้เข้าใจ algorithm ที่หลากหลาย เราได้ร่วมพัฒนาโครงการเครื่องให้อาหารแมวที่ควบคุมบน Web Application และทำงานร่วมกับระบบ IoT โดยตลอดเวลาที่ทำงานเหล่านั้นเราศึกษาบนเว็บต่างประเทศจึงสามารถอ่าน, แปล, และทำความเข้าใจบทความหรือ paper ภาษาอังกฤษได้ดีมาก เรามีแรงบันดาลใจในการสร้าง AI แก้ปัญหาในชีวิตประจำวัน แม้จะเป็นปัญหาเฉพาะกลุ่มแต่ก็สามารถสร้างความแปลกใหม่ได้ เราคาดหวังอย่างยิ่งว่าจะได้รับโอกาสในการทำความฝันนั้นให้เป็นจริง  ปฏิเสธไม่ได้ว่า Artificial Intelligence ได้เข้ามาบทบาทอย่างมากในปัจจุบัน ทั้งช่วยย่นการทำงานของมนุษย์ ช่วยจำแนกหรือวิเคราะห์ข้อมูลที่ซับซ้อน แนะนำ content ที่เกี่ยวข้อง หรือแม้แต่ช่วยตัดสินใจ แต่ก็ใช่ว่า AI จะสามารถทำได้ทุกอย่างหรือแม้แต่การทำงานออกมาได้ perfect 100% ก็เป็นไปได้ยากหากขาด dataset , การจัดการข้อมูลที่ดี หรือ วิธีการ train model ที่เหมาะสม ซึ่งสิ่งนี้จำเป็นต้องศึกษาเพิ่มเติมกว่าความรู้ในม.ปลายไปมาก และจำเป็นต้องพึ่งพาผู้ที่มีประสบการณ์มากกว่า  เราสนใจโครงการ AI Builder ตั้งแต่ปีที่แล้ว แม้จะไม่ผ่านรอบคัดเลือกตัวจริงแต่ก็ได้ศึกษาเนื้อหาไปบ้างในแบบของนักเรียน sit-in หลังจากเห็นโครงงานของเพื่อนหลายคนก็ทำให้เรามีไฟที่อยากจะมาลองสมัครรอบของปีนี้อีก! AI Builder มีเนื้อหาที่เข้มข้นและสิ่งที่สำคัญคือการมี mentor ที่เชี่ยวชาญ และกลุ่มเพื่อนเข้ามาช่วยให้คำปรึกษา เราจึงคิดว่าหากได้เข้าร่วมโครงการนี้แล้ว คงจะได้พัฒนาฝีมือตัวเองให้ดีขึ้นและเข้าใจถึงการพัฒนาโปรเจค AI อย่างเต็มรูปแบบจนอาจสามารถตกตะกอนความรู้และถ่ายทอดให้ผู้อื่นได้ในภายหลัง"