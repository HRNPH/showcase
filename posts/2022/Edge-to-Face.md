---
date: "6-7-22"
title: "Edge-to-Face: Drawing Realistic Faces from Canny Edges"
builder: "นิธิศรัฎฐ์ พุฒิภาพงศ์ (พลัส)"
builder_info: ""
thumbnail: "/images/2022/26/01.jpg"
links:
    github: "https://github.com/PluzNtp/Edge-to-Face"
    facebook: "https://facebook.com/aibuildersx/posts/409045037930608"
    blog: "https://medium.com/@nitisarath/edge-to-face-683005cdbbb6"
---

![image](/images/2022/26/01.jpg)

- โมเดล pix2pix GAN ที่เปลี่ยนรูปร่างหน้าคน (Edges) เป็นรูปภาพหน้าคน,
- เทรนด้วยชุดข้อมูลหน้าดารา (ส่วนใหญ่จากสหรัฐอเมริกา) รวม 8,760 รูป,
- ใช้ haarcascade จับหน้าจากรูป แล้วเปลี่ยนเป็นภาพร่างด้วย canny edge detection เพื่อใช้เป็น input สำหรับโมเดล (รูปจริงเป็น output),
- ใช้สถาปัตยกรรม pix2pix GAN โดยใช้ L1 loss สำหรับ generator (U-Net; สร้างภาพปลอมโดยการเติมสีลงใน pixel) และ BCE loss สำหรับ discriminator (Patch GAN; ทำนายแต่ละ patch ในรูปว่าจริงหรือปลอม),
- ในการใช้งานจริงเติมรูปจากภาพร่างที่คล้ายกับ training set ได้ดี (canny edges) แต่ยังมีปัญหากับภาพร่างแบบอื่น เช่น ภาพร่างที่หาจากอินเตอร์เน็ต

### แรงจูงในในการเข้าร่วมโครงการ (จากใบสมัครเข้าร่วมเมื่อ 10 สัปดาห์ที่แล้ว)

> "เราให้นิยามตัวเองว่าเป็นคนที่มีความพยายามต่องานที่ทำอยู่เสมอ จึงมั่นใจได้ว่าเราจะทำโปรเจคนี้อย่างเต็มความสามารถ เรามีความรู้ในการเขียนโปรแกรมภาษา python มาจากการศึกษาด้วยตนเองเพื่อทำ project ในโรงเรียนและมีความกระตือรือร้นที่จะเรียนรู้อีก เรายังได้ทำการศึกษาการเขียนโปรแกรมมาหลากหลายผ่านการเข้าค่ายโอลิมปิกวิชาการคอมพิวเตอร์ค่าย 2 ที่ทำให้เราได้เข้าใจ algorithm ที่หลากหลาย เราได้ร่วมพัฒนาโครงการเครื่องให้อาหารแมวที่ควบคุมบน Web Application และทำงานร่วมกับระบบ IoT โดยตลอดเวลาที่ทำงานเหล่านั้นเราศึกษาบนเว็บต่างประเทศจึงสามารถอ่าน, แปล, และทำความเข้าใจบทความหรือ paper ภาษาอังกฤษได้ดีมาก เรามีแรงบันดาลใจในการสร้าง AI แก้ปัญหาในชีวิตประจำวัน แม้จะเป็นปัญหาเฉพาะกลุ่มแต่ก็สามารถสร้างความแปลกใหม่ได้ เราคาดหวังอย่างยิ่งว่าจะได้รับโอกาสในการทำความฝันนั้นให้เป็นจริง  ปฏิเสธไม่ได้ว่า Artificial Intelligence ได้เข้ามาบทบาทอย่างมากในปัจจุบัน ทั้งช่วยย่นการทำงานของมนุษย์ ช่วยจำแนกหรือวิเคราะห์ข้อมูลที่ซับซ้อน แนะนำ content ที่เกี่ยวข้อง หรือแม้แต่ช่วยตัดสินใจ แต่ก็ใช่ว่า AI จะสามารถทำได้ทุกอย่างหรือแม้แต่การทำงานออกมาได้ perfect 100% ก็เป็นไปได้ยากหากขาด dataset , การจัดการข้อมูลที่ดี หรือ วิธีการ train model ที่เหมาะสม ซึ่งสิ่งนี้จำเป็นต้องศึกษาเพิ่มเติมกว่าความรู้ในม.ปลายไปมาก และจำเป็นต้องพึ่งพาผู้ที่มีประสบการณ์มากกว่า  เราสนใจโครงการ AI Builder ตั้งแต่ปีที่แล้ว แม้จะไม่ผ่านรอบคัดเลือกตัวจริงแต่ก็ได้ศึกษาเนื้อหาไปบ้างในแบบของนักเรียน sit-in หลังจากเห็นโครงงานของเพื่อนหลายคนก็ทำให้เรามีไฟที่อยากจะมาลองสมัครรอบของปีนี้อีก! AI Builder มีเนื้อหาที่เข้มข้นและสิ่งที่สำคัญคือการมี mentor ที่เชี่ยวชาญ และกลุ่มเพื่อนเข้ามาช่วยให้คำปรึกษา เราจึงคิดว่าหากได้เข้าร่วมโครงการนี้แล้ว คงจะได้พัฒนาฝีมือตัวเองให้ดีขึ้นและเข้าใจถึงการพัฒนาโปรเจค AI อย่างเต็มรูปแบบจนอาจสามารถตกตะกอนความรู้และถ่ายทอดให้ผู้อื่นได้ในภายหลัง"