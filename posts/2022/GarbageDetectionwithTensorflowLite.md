---
date: "16-7-22"
title: "Garbage Detection with Tensorflow Lite"
builder: "กันต์พัจน์ วิเศษสุข (กัน)"
builder_info: ""
thumbnail: "/images/2022/36/01.jpg"
links:
    github: "https://github.com/24GUNV/aibuilders/tree/main/object_detection/images"
    facebook: "https://facebook.com/aibuildersx/posts/415865783915200"
    blog: "https://medium.com/@24progun/object-detection-using-tensorflow-lite-80da8d75c03b"
---

![image](/images/2022/36/01.jpg)

- โมเดลคัดแยกประเภทขยะจากรูปภาพแบบ real-time ด้วย Tensorflow Lite; แยกลัง, แก้ว, โลหะ, กระดาษ และพลาสติก,
- เลือกใช้ Tensorflow Lite เนื่องจากต้องการ deploy ลง OrangePi; ต้องการความแม่นยำประมาณ 70-80% เพื่อให้ใช้งานได้จริง,
- ใช้ข้อมูลจาก asdasdasasdas/garbage-classification, mostafaabla/garbage-classification แล้วนำมา annotate เองเพื่อทำ object detection ได้เป็น training set (1,554 รูป), validation set (170 รูป) และ test set (170 รูป),
- ชุดข้อมูลที่ annotate เองเปิดให้ใช้เป็นสาธารณะที่ https://github.com/24GUNV/aibuilders/tree/main/object_detection/images ; แบ่งเป็นลัง (325 รูป), แก้ว (406 รูป), โลหะ (433 รูป), กระดาษ (199 รูป) และพลาสติก (191 รูป),
- เลือกใช้สถาปัตยกรรม EfficientDet-Lite0 เพื่อ latency ที่ดีที่สุด; ได้ AP 76.6% บน test set,
- สามารถทดลองใช้แบบ real-time ได้บน streamlit cloud; ใช้ OpenRelay เพื่อเชื่อม streamlit กับ webcam ของผู้ใช้

### แรงจูงในในการเข้าร่วมโครงการ (จากใบสมัครเข้าร่วมเมื่อ 10 สัปดาห์ที่แล้ว)

> "เราให้นิยามตัวเองว่าเป็นคนที่มีความพยายามต่องานที่ทำอยู่เสมอ จึงมั่นใจได้ว่าเราจะทำโปรเจคนี้อย่างเต็มความสามารถ เรามีความรู้ในการเขียนโปรแกรมภาษา python มาจากการศึกษาด้วยตนเองเพื่อทำ project ในโรงเรียนและมีความกระตือรือร้นที่จะเรียนรู้อีก เรายังได้ทำการศึกษาการเขียนโปรแกรมมาหลากหลายผ่านการเข้าค่ายโอลิมปิกวิชาการคอมพิวเตอร์ค่าย 2 ที่ทำให้เราได้เข้าใจ algorithm ที่หลากหลาย เราได้ร่วมพัฒนาโครงการเครื่องให้อาหารแมวที่ควบคุมบน Web Application และทำงานร่วมกับระบบ IoT โดยตลอดเวลาที่ทำงานเหล่านั้นเราศึกษาบนเว็บต่างประเทศจึงสามารถอ่าน, แปล, และทำความเข้าใจบทความหรือ paper ภาษาอังกฤษได้ดีมาก เรามีแรงบันดาลใจในการสร้าง AI แก้ปัญหาในชีวิตประจำวัน แม้จะเป็นปัญหาเฉพาะกลุ่มแต่ก็สามารถสร้างความแปลกใหม่ได้ เราคาดหวังอย่างยิ่งว่าจะได้รับโอกาสในการทำความฝันนั้นให้เป็นจริง  ปฏิเสธไม่ได้ว่า Artificial Intelligence ได้เข้ามาบทบาทอย่างมากในปัจจุบัน ทั้งช่วยย่นการทำงานของมนุษย์ ช่วยจำแนกหรือวิเคราะห์ข้อมูลที่ซับซ้อน แนะนำ content ที่เกี่ยวข้อง หรือแม้แต่ช่วยตัดสินใจ แต่ก็ใช่ว่า AI จะสามารถทำได้ทุกอย่างหรือแม้แต่การทำงานออกมาได้ perfect 100% ก็เป็นไปได้ยากหากขาด dataset , การจัดการข้อมูลที่ดี หรือ วิธีการ train model ที่เหมาะสม ซึ่งสิ่งนี้จำเป็นต้องศึกษาเพิ่มเติมกว่าความรู้ในม.ปลายไปมาก และจำเป็นต้องพึ่งพาผู้ที่มีประสบการณ์มากกว่า  เราสนใจโครงการ AI Builder ตั้งแต่ปีที่แล้ว แม้จะไม่ผ่านรอบคัดเลือกตัวจริงแต่ก็ได้ศึกษาเนื้อหาไปบ้างในแบบของนักเรียน sit-in หลังจากเห็นโครงงานของเพื่อนหลายคนก็ทำให้เรามีไฟที่อยากจะมาลองสมัครรอบของปีนี้อีก! AI Builder มีเนื้อหาที่เข้มข้นและสิ่งที่สำคัญคือการมี mentor ที่เชี่ยวชาญ และกลุ่มเพื่อนเข้ามาช่วยให้คำปรึกษา เราจึงคิดว่าหากได้เข้าร่วมโครงการนี้แล้ว คงจะได้พัฒนาฝีมือตัวเองให้ดีขึ้นและเข้าใจถึงการพัฒนาโปรเจค AI อย่างเต็มรูปแบบจนอาจสามารถตกตะกอนความรู้และถ่ายทอดให้ผู้อื่นได้ในภายหลัง"