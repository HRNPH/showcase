---
date: "7-7-22"
title: "TextDoe: โมเดลจำแนกแวดวงบทความสิ่งพิมพ์"
builder: "โชติอนันต์ทรัพย์ โสภาเคน (โชกุน)"
builder_info: ""
thumbnail: "/images/2022/27/01.jpg"
links:
    github: "https://github.com/ChotanansubSoph/TextDoe"
    facebook: "https://facebook.com/aibuildersx/posts/409755317859580"
    blog: "https://medium.com/@chotanansub.s/text-classification-%E0%B8%88%E0%B8%B3%E0%B9%81%E0%B8%99%E0%B8%81%E0%B9%81%E0%B8%A7%E0%B8%94%E0%B8%A7%E0%B8%87%E0%B8%9A%E0%B8%97%E0%B8%84%E0%B8%A7%E0%B8%B2%E0%B8%A1%E0%B8%AA%E0%B8%B4%E0%B9%88%E0%B8%87%E0%B8%9E%E0%B8%B4%E0%B8%A1%E0%B8%9E%E0%B9%8C-db0ef5abc676"
---

![image](/images/2022/27/01.jpg)

- โมเดลจำแนกประเภทเอกสารเพื่อลดระยะเวลาในการคัดแยกเอกสารและสามารถทำงานได้แบบอัตโนมัติ ประเภทได้แก่ Applied Science, Arts, Belief & Thought, Commerce & Finance, History, Imaginative, Natural & Pure Science, Social Science,
- เทรนบน TNC ด้วยข้อมูลจากหนังสือ (60%), วารสาร (25), หนังสือพิมพ์ (5-10%), สิ่งพิมพ์อื่น (เช่น แผ่นพับโฆษณา; 5-10%) และงานเขียนเผยแพร่บนอินเตอร์เน็ต (<5%),
- แบ่งข้อมูลตามเลข Serial Number ของ TNC โดยใช้ฟังชั่นเฉพาะทำให้จำนวนเอกสารแต่ละแหล่งออกมาสมดุลใน train, validation และ test set,
- ใช้ WangchanBERTa เป็นโมเดลพื้นฐาน; ปรับจูนให้ทำการจำแนกประเภทเอกสาร,
- WangchanBERTa (F1 0.71) ทำได้ดีกว่า baseline ที่ใช้ bag-of-words (F1 0.64) และ LSTM (F1 0.61),
- วิเคราะห์ความผิดพลาดพบว่าบางครั้งประเภทของเอกสารมีความกำกวม เช่น เอกสาร "ความร่วมมือของประเทศในภูมิภาคเอเชียตะวันออกเฉียงใต้ ในการก่อตั้งองค์การส่วนภูมิภาค 1945–1985" เป็น History แต่โมเดลทายว่า Social Science

### แรงจูงในในการเข้าร่วมโครงการ (จากใบสมัครเข้าร่วมเมื่อ 10 สัปดาห์ที่แล้ว)

> "เราให้นิยามตัวเองว่าเป็นคนที่มีความพยายามต่องานที่ทำอยู่เสมอ จึงมั่นใจได้ว่าเราจะทำโปรเจคนี้อย่างเต็มความสามารถ เรามีความรู้ในการเขียนโปรแกรมภาษา python มาจากการศึกษาด้วยตนเองเพื่อทำ project ในโรงเรียนและมีความกระตือรือร้นที่จะเรียนรู้อีก เรายังได้ทำการศึกษาการเขียนโปรแกรมมาหลากหลายผ่านการเข้าค่ายโอลิมปิกวิชาการคอมพิวเตอร์ค่าย 2 ที่ทำให้เราได้เข้าใจ algorithm ที่หลากหลาย เราได้ร่วมพัฒนาโครงการเครื่องให้อาหารแมวที่ควบคุมบน Web Application และทำงานร่วมกับระบบ IoT โดยตลอดเวลาที่ทำงานเหล่านั้นเราศึกษาบนเว็บต่างประเทศจึงสามารถอ่าน, แปล, และทำความเข้าใจบทความหรือ paper ภาษาอังกฤษได้ดีมาก เรามีแรงบันดาลใจในการสร้าง AI แก้ปัญหาในชีวิตประจำวัน แม้จะเป็นปัญหาเฉพาะกลุ่มแต่ก็สามารถสร้างความแปลกใหม่ได้ เราคาดหวังอย่างยิ่งว่าจะได้รับโอกาสในการทำความฝันนั้นให้เป็นจริง  ปฏิเสธไม่ได้ว่า Artificial Intelligence ได้เข้ามาบทบาทอย่างมากในปัจจุบัน ทั้งช่วยย่นการทำงานของมนุษย์ ช่วยจำแนกหรือวิเคราะห์ข้อมูลที่ซับซ้อน แนะนำ content ที่เกี่ยวข้อง หรือแม้แต่ช่วยตัดสินใจ แต่ก็ใช่ว่า AI จะสามารถทำได้ทุกอย่างหรือแม้แต่การทำงานออกมาได้ perfect 100% ก็เป็นไปได้ยากหากขาด dataset , การจัดการข้อมูลที่ดี หรือ วิธีการ train model ที่เหมาะสม ซึ่งสิ่งนี้จำเป็นต้องศึกษาเพิ่มเติมกว่าความรู้ในม.ปลายไปมาก และจำเป็นต้องพึ่งพาผู้ที่มีประสบการณ์มากกว่า  เราสนใจโครงการ AI Builder ตั้งแต่ปีที่แล้ว แม้จะไม่ผ่านรอบคัดเลือกตัวจริงแต่ก็ได้ศึกษาเนื้อหาไปบ้างในแบบของนักเรียน sit-in หลังจากเห็นโครงงานของเพื่อนหลายคนก็ทำให้เรามีไฟที่อยากจะมาลองสมัครรอบของปีนี้อีก! AI Builder มีเนื้อหาที่เข้มข้นและสิ่งที่สำคัญคือการมี mentor ที่เชี่ยวชาญ และกลุ่มเพื่อนเข้ามาช่วยให้คำปรึกษา เราจึงคิดว่าหากได้เข้าร่วมโครงการนี้แล้ว คงจะได้พัฒนาฝีมือตัวเองให้ดีขึ้นและเข้าใจถึงการพัฒนาโปรเจค AI อย่างเต็มรูปแบบจนอาจสามารถตกตะกอนความรู้และถ่ายทอดให้ผู้อื่นได้ในภายหลัง"