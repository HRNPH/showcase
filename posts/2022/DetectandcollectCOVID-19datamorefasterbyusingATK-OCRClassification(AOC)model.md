---
date: "4-8-22"
title: "Detect and collect COVID-19 data more faster by using ATK-OCR Classification (AOC) model"
builder: "ธนอนันท์ เฉลิมพันธ์ (เอ็ม)"
builder_info: ""
thumbnail: "/images/2022/55/01.jpg"
links:
    github: "https://github.com/Tanaanan/AOC_ATK_OCR_Classification"
    facebook: "https://facebook.com/aibuildersx/posts/437047961796982"
    blog: "www.shorturl.at/apGX5"
---

![image](/images/2022/55/01.jpg)

- Model คัดกรอง และ บันทึกผลตรวจเชื้อ COVID-19 ผ่านที่ตรวจ ATK (Antigen Test Kit) คู่กับ บัตรประชาชน (Identification Card; ตัวอย่างภาพบัตรประชาชน อ้างอิงมาจาก AIForThai) ด้วย Efficientdet_d2 (Object detection) ควบคู่กับ PyThaiNLP (Natural Language Processing),
- Dataset ที่ตรวจ ATK ได้จากการทำ Image Scraping ผ่านทาง Web Stock image กับ DuckDuckgo แล้วทำการคัดแยกข้อมูลด้วยมืออีกรอบ (1,500 รูป) ; ส่วนของบัตรประชาชน ใช้ Rules-based programming. (Selection + Edit distance) คู่กับ OCR (Optical Character Recognition) ในการตรวจจับ ชื่อ-นามสกุล และ เลขบัตรประชาชน เนื่องจากไม่สามารถหา Dataset ได้ T T,
- ข้อมูลแบ่งเป็น Train set : 1,000 รูป , Validation / Test set : อย่างละ 250 รูป,
- เทรนโมเดล Efficientdet_d2 (Object detection) ด้วย Google Colab Pro,
- ได้ accuracy และ F1Score ที่ประมาณ 99.51 % บนชุดข้อมูล Validation set และ 94.00 % บนชุดข้อมูล Test set,
- ศึกษาคุณภาพโมเดลด้วยให้คนจำนวน 15 คน ทดลองบันทึกผลตรวจ ATK ควบคู่กับ ชื่อ-นามสกุล, เลขบัตรประชาชนด้วยตัวเอง และ ทดลองใช้บน Webapp พบว่ามีประสิทธิภาพที่มากกว่า และ ใช้ระยะเวลาที่น้อยกว่าในการบันทึก และ แยกแยะข้อมูลด้วยตัวเอง,
- พบว่าโมเดลยังมีข้อบกพร่องในกรณีที่เป็นตัวอักษร “i” (อักษรไอตัวเล็ก) กับ “l” (อักษรแอลตัวเล็ก) ที่ชื่อ-นามสกุล ของบัตรประชาชน โมเดลยังมีโอกาสตรวจจับผิดพลาดได้อยู่ (เกิดขึ้นสามในสิบครั้งโดยเฉลี่ย) ; แก้ไขได้ด้วยการทำ prediction model อักษร (i, l) [พัฒนาต่อในอนาคต],
- ในกรณีที่ที่ตรวจ ATK สีมีความจางมาก หรือ มีแสงรบกวนเข้ามาในรูปภาพ อาจทำให้โมเดลตรวจจับผิดพลาดได้ ; แก้ไขได้โดยการถ่ายภาพใหม่ หรือ เปลี่ยนที่ตรวจ ATK ใหม่ และ หา Dataset เพิ่ม [พัฒนาต่อในอนาคต],
- โดยในอนาคตจะพัฒนาให้ใช้ได้ในระบบ Line หรือ Application เพื่อให้โมเดลสามารถใช้งานได้จริงในการคัดกรอง และ บันทึกผลตรวจเชื้อ COVID-19 ในสถานศึกษา หรือ ในหน่วยงานต่างๆในอนาคต, ** ตอนนี้เปิดให้ทดลองใช้บน Webapp [กรณีพบเจอปัญหา หรือ อยากให้คำแนะนำสามารถ report มาใน Webapp ได้เลยย…. O w O

### แรงจูงในในการเข้าร่วมโครงการ (จากใบสมัครเข้าร่วมเมื่อ 10 สัปดาห์ที่แล้ว)

> "เราให้นิยามตัวเองว่าเป็นคนที่มีความพยายามต่องานที่ทำอยู่เสมอ จึงมั่นใจได้ว่าเราจะทำโปรเจคนี้อย่างเต็มความสามารถ เรามีความรู้ในการเขียนโปรแกรมภาษา python มาจากการศึกษาด้วยตนเองเพื่อทำ project ในโรงเรียนและมีความกระตือรือร้นที่จะเรียนรู้อีก เรายังได้ทำการศึกษาการเขียนโปรแกรมมาหลากหลายผ่านการเข้าค่ายโอลิมปิกวิชาการคอมพิวเตอร์ค่าย 2 ที่ทำให้เราได้เข้าใจ algorithm ที่หลากหลาย เราได้ร่วมพัฒนาโครงการเครื่องให้อาหารแมวที่ควบคุมบน Web Application และทำงานร่วมกับระบบ IoT โดยตลอดเวลาที่ทำงานเหล่านั้นเราศึกษาบนเว็บต่างประเทศจึงสามารถอ่าน, แปล, และทำความเข้าใจบทความหรือ paper ภาษาอังกฤษได้ดีมาก เรามีแรงบันดาลใจในการสร้าง AI แก้ปัญหาในชีวิตประจำวัน แม้จะเป็นปัญหาเฉพาะกลุ่มแต่ก็สามารถสร้างความแปลกใหม่ได้ เราคาดหวังอย่างยิ่งว่าจะได้รับโอกาสในการทำความฝันนั้นให้เป็นจริง  ปฏิเสธไม่ได้ว่า Artificial Intelligence ได้เข้ามาบทบาทอย่างมากในปัจจุบัน ทั้งช่วยย่นการทำงานของมนุษย์ ช่วยจำแนกหรือวิเคราะห์ข้อมูลที่ซับซ้อน แนะนำ content ที่เกี่ยวข้อง หรือแม้แต่ช่วยตัดสินใจ แต่ก็ใช่ว่า AI จะสามารถทำได้ทุกอย่างหรือแม้แต่การทำงานออกมาได้ perfect 100% ก็เป็นไปได้ยากหากขาด dataset , การจัดการข้อมูลที่ดี หรือ วิธีการ train model ที่เหมาะสม ซึ่งสิ่งนี้จำเป็นต้องศึกษาเพิ่มเติมกว่าความรู้ในม.ปลายไปมาก และจำเป็นต้องพึ่งพาผู้ที่มีประสบการณ์มากกว่า  เราสนใจโครงการ AI Builder ตั้งแต่ปีที่แล้ว แม้จะไม่ผ่านรอบคัดเลือกตัวจริงแต่ก็ได้ศึกษาเนื้อหาไปบ้างในแบบของนักเรียน sit-in หลังจากเห็นโครงงานของเพื่อนหลายคนก็ทำให้เรามีไฟที่อยากจะมาลองสมัครรอบของปีนี้อีก! AI Builder มีเนื้อหาที่เข้มข้นและสิ่งที่สำคัญคือการมี mentor ที่เชี่ยวชาญ และกลุ่มเพื่อนเข้ามาช่วยให้คำปรึกษา เราจึงคิดว่าหากได้เข้าร่วมโครงการนี้แล้ว คงจะได้พัฒนาฝีมือตัวเองให้ดีขึ้นและเข้าใจถึงการพัฒนาโปรเจค AI อย่างเต็มรูปแบบจนอาจสามารถตกตะกอนความรู้และถ่ายทอดให้ผู้อื่นได้ในภายหลัง"